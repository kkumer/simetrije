% Correcting the title chapter page
\fancypagestyle{plain}{%
    \fancyhf{}
    \fancyhead[RO,LE]{\bfseries \thepage}
    \fancyhead[CO]{\rightmark}
    \fancyhead[CE]{\leftmark}
    \renewcommand{\headrulewidth}{0.4pt}}

\chapter{Simetrije u klasičnoj i kvantnoj mehanici}
\label{ch:klasicna}

U prošlim poglavljima smo izložili teoriju \emph{konačnih} grupa i njihovih reprezentacija.
Teorija kontinuiranih \emph{beskonačnih} grupa ima svojih posebnosti pa kako
bismo olakšali izlaganje i razumijevanje veza s fizikom, prvo ćemo
prodiskutirati neke općenitije aspekte realizacije simetrija u klasičnoj
i kvantnoj mehanici. Očekuje se da čitaoc vlada osnovama kvantne mehanike,
a kratki podsjetnik dan je u dodatku \ref{sec:qm}.


\section{Transformacije i tenzori}

Vidjeli smo upravo u odjeljcima \ref{sec:dipolni} i \ref{sec:degeneracija} kako
simetrije imaju netrivijalne posljedice na moguća makroskopska
svojstva kristala. U tim primjerima sam fizikalni objekt, kristal, je bio
simetričan tj. isti prije i poslije djelovanja transformacije rotacije.
To i jest uobičajeno laičko razumijevanje značenja riječi \emph{simetrija}. Međutim,
mnoge važne realizacije simetrija u prirodi nisu na razini pojedinih
fizikalnih sustava, nego na razini zakona prirode. Na primjer, zakoni mehanike
i gravitacije su simetrični na sve rotacije, ali Sunčev sustav to nije.
Na rotacije su simetrični i zakoni kvantne mehanike, ali pojedini atomi općenito
nisu.
Svejedno, mnoga svojstva Sunčevog sustava i atoma su diktirana simetrijama
zakona koji tim sustavima upravljaju.
U kasnijim poglavljima ćemo na konkretnim primjerima vidjeti kako se simetrije
prirode odražavaju u konkretnim općenito nesimetričnim sustavima, no
sad ćemo najprije uspostaviti relevantnu terminologiju i pomoću nje još
malo produbiti ovu generičku ideju.


\begin{definicija}[invarijantnost i kovarijantnost]
Fizikalna veličina je \emph{invarijantna} na neku transformaciju ako se
pri toj transformaciji ne mijenja.

Jednadžba koja opisuje fizikalni sustav je \emph{kovarijantna}\footnote{%
Pojmovi kovarijantnosti i kontravarijantnosti
komponenata vektora i tenzora koje srećemo u teoriji relativnosti
("gornji" i "donji" indeksi), a zapravo potječu iz diferencijalne 
geometrije nemaju veze s ovom kovarijantnosti.  To su samo homonimi.}
na neku transformaciju ako se pri toj transformaciji 
njen \emph{oblik} ne mijenja.
\end{definicija}


Tako su na primjer masa ili naboj primjeri veličina invarijantnih na rotacije.
S druge strane, Newtonove jednadžbe za sustav dva tijela koja gravitiraju
\begin{eqnarray}
 m_1 \ddot{\vec{r}}_1 & = & G \frac{m_1 m_2}{|\vec{r}_2 - \vec{r}_1|^3}
    (\vec{r}_2 - \vec{r}_1) \label{eq:newton1} \,, \\
 m_2 \ddot{\vec{r}}_2 & = & G \frac{m_1 m_2}{|\vec{r}_1 - \vec{r}_2|^3}
    (\vec{r}_1 - \vec{r}_2) \,,
\end{eqnarray}
su kovarijantne pri rotacijama. Uvjerimo se u to tako da zarotiramo
sustav za neki kut $\theta$ oko osi usmjerene u smjeru jediničnog vektora $\hat{\vec{n}}$.
Pritom se koordinate položaja prvog tijela mijenjaju kao
\begin{align*}
(\vec{r}_{1})_i \to (\vec{r}_{1}')_i &= \sum_j R_{ij}(\hat{\vec{n}},\theta) 
   (\vec{r}_{1})_j \;, \qquad& \text{(zapis po komponentama)}\\
\vec{r}_{1}\to \vec{r}_{1}' &= R(\hat{\vec{n}},\theta) 
   \vec{r}_{1}\;, \qquad& \text{(matrični zapis)}
\end{align*}
i isto za položaj drugog tijela $\vec{r}_2$.
Ovdje je $R(\hat{\vec{n}},\theta)$ standardna matrica rotacije u trodimenzionalnom
prostoru. Na primjer, za rotaciju oko $z$-osi je
\begin{equation}
R(\hat{\vec{z}},\theta) = \begin{pmatrix}
\cos\theta &  -\sin\theta &  0 \\
\sin\theta &  \cos\theta &  0 \\
    0  &       0     &  1 
\end{pmatrix} \;.
\label{eq:matrot}
\end{equation}
Sada iz (\ref{eq:newton1}) slijedi da je nakon transformacije
jednadžba gibanja za npr. $\vec{r}'_1$ 
\begin{equation}
\begin{split}
m_1 \ddot{\vec{r}}'_1 &= m_1 R \ddot{\vec{r}}_1 \\
   &= G \frac{m_1 m_2}{|\vec{r}_2 - \vec{r}_1|^3}
    (R\vec{r}_2 - R\vec{r}_1) \\
   &= G \frac{m_1 m_2}{|\vec{r}_2 - \vec{r}_1|^3}
    (\vec{r}'_2 - \vec{r}'_1) \\
   &= G \frac{m_1 m_2}{|\vec{r}'_2 - \vec{r}'_1|^3}
    (\vec{r}'_2 - \vec{r}'_1) \;,
\end{split}
\label{eq:kovarijantniNewton}
\end{equation}
i isto za $\vec{r}'_2$, gdje smo radi jednostavnosti prestali
pisati argumente matrice rotacije $R = R(\vec{n},\theta)$
i gdje smo u zadnjem redu iskoristili svojstvo da se iznos
vektora pri rotacijama ne mijenja.
Dakle, jednadžbe zarotiranog sustava imaju isti oblik
(kovarijantne su) premda su konkrentne vektorske veličine
u njima različite tj. $\vec{r}'_{1,2} \neq \vec{r}_{1,2}$.
Drugim riječima, zarotirani sustav poštuje iste zakone kao
i originalni. Trećim riječima, nikakvim eksperimentima stanovnici
drugog zarotiranog sustava ne mogu zaključiti da je sustav zarotiran.
Četvrtim riječima, u prirodi su svi smjerovi ekvivalentni.

Ova i daljnja diskusija podrazumijevaju da govorimo o \emph{aktivnim}
transformacijama koje djeluju na sam fizikalni sustav (vidi
str. \pageref{aktivna}). U \emph{pasivnom}
pristupu u kojem transformiramo samo koordinatni sustav,
ovako napisane jednadžbe su \emph{invarijantne} jer
ako $\vec{r}$ i $\vec{F}$ promatramo kao elemente vektorskog prostora,
a ne kao trojke koordinata tih vektora u nekoj bazi, onda rotacija
koordinatnog sustava ne mijenja same vektore i ono sto je onda
\emph{kovarijantno} je zapis tih jednadžbi po komponentama:
\begin{displaymath}
       m  \ddot{x}_{i} =  F_{i} \;.
\end{displaymath}

Kod konstrukcije fizikalnih teorija simetrije prirode će se odražavati
u kovarijantnosti jednadžbi gibanja pa je
važno razviti vještinu prepoznavanja jesu li neke jednadžbe
kovarijantne obzirom na neke transformacije ili nisu. Pogledajmo na primjer
Maxwellove jednadžbe klasične elektrodinamike
\begin{align}
    \nabla \cdot \mathbf{E}  &= \frac{\rho}{\varepsilon_0} \,, \label{eq:maxwell1} \\
\nabla \cdot \mathbf{B}  &= 0 \,, \\
\nabla \times \mathbf{E} &= -\frac{\partial \mathbf{B}}{\partial t}  \,,\\
\nabla \times \mathbf{B} &= \mu_0 \left(\mathbf{J} + 
    \varepsilon_0  \frac{\partial \mathbf{E}}{\partial t} \right) \,. \label{eq:maxwell4}
\end{align}
Gledajući matematičku strukturu članova tih jednadžbi vidimo da je ona
\begin{align*}
    \text{skalar} &= \text{skalar} \,, \\
    \text{skalar} &= \text{skalar}  \,,\\
    \text{vektor} &= \text{vektor}  \,,\\
    \text{vektor} &= \text{vektor} + \text{vektor} \,.
\end{align*}
Vidimo da su svi članovi svake pojedine jednadžbe istovrsni i slično kao kod
Newtonovih jednadžbi (\ref{eq:kovarijantniNewton}) jednadžbe zarotiranog
sustava će biti istog oblika, dakle Maxwellove jednadžbe su kovarijantne
na rotacije.
Za ovakvo razmatranje kovarijantnosti jednadžbi pri rotacijama određujuće svojstvo 
vektora nije to što je on opisan trojkom brojeva ili 
to što je on element nekog matematičkog vektorskog prostora već je ključno na koji
se način on transformira pri rotacijama. Skalari se transformiraju trivijalno i
zapravo su invarijantni, dok vektore moramo množiti matricom rotacije:

\vspace*{2ex}
\centerline{\includegraphics[scale=0.8]{pics/skalarvektor.eps}}

\begin{align*}
    \rho(\vec{r}) &\to \rho'(\vec{r}') = \rho(\vec{r}) \qquad &\textrm{(skalar)} \,, \\
    E_i(\vec{r}) &\to E'_i(\vec{r}') = \sum_j R_{ij}E_j(\vec{r}) 
                 &\textrm{(vektor)} \,,
\end{align*}
gdje je $R_{ij}$ ista matrica (poput (\ref{eq:matrot})) koja rotira
vektor položaja $\vec{r}$. To da se svi vektori rotiraju pomoću identične
matrice je ključno i u ovom kontekstu predstavlja svojevrsnu definiciju
vektora
\begin{center}
    {vektor} $\equiv$ {objekt koji se pri rotacijama transformira množenjem matricom}
    $R(\hat{\vec{n}}, \theta)$.
\end{center}
Ovo se poopćuje na veličine sa složenijim transformacijskim svojstima,
\emph{tenzore}. 
\begin{definicija}[Tenzor]
\label{def:tenzor}
\emph{Tenzor $n$-tog ranga} (pri rotacijama)  jest veličina $\bbtensor{T}$  koja
se transformira kao
\begin{displaymath}
 \qquad \bbtensor{T}_{i_1 i_2 \ldots i_n}(\vec{r}) \to \bbtensor{T}'_{i_1 i_2 \ldots i_n}(\vec{r}') =
\sum_{j_1, j_2, \ldots, j_n}
  R_{i_1 j_1}  R_{i_2 j_2} \ldots  R_{i_n j_n} \bbtensor{T}_{j_1 j_2 \ldots j_n}(\vec{r})
 \; . 
\end{displaymath}
\end{definicija}

Vidiomo da su skalari tenzori nultog, a vektori tenzori prvog ranga.
Komponente tenzora drugog ranga $\bbtensor{T}_{ij}$
možemo po želji prikazati matricom.

\begin{primjer}[Tenzor vodljivosti]
U neizotropnom sredstvu (npr. kristalu), smjer struje $\vec{j}$ ne mora biti isti
kao i smjer narinutog električnog polja $\vec{E}$. U tom slučaju Ohmov zakon
glasi
\begin{equation*}
j_i = \sum_j \sigma_{ij} E_j
\end{equation*}
i uključuje tenzor drugog ranga $\sigma_{ij}$ --- tenzor električne vodljivosti.
\end{primjer}

Tenzorsko svojstvo je vezano uz tip transformacije. Tako postoje
npr. Lorentzovi tenzori obzirom na Lorentzove tranformacije
(vidi odjeljak \ref{sec:lorentz}), izovektori obzirom na
izospinske transformacije u subnuklearnoj fizici (vidi odjeljak
\ref{sec:izospin}) i drugi.
Kad se tip transformacije ne specificira obično se misli se na rotacije.

\begin{primjer}[Tenzor elektromagnetskog polja]
 Maxwellove jednadžbe (\ref{eq:maxwell1}--\ref{eq:maxwell4}) su očito
 (nekad se kaže \emph{manifestno}) kovarijantne pri rotacijama kako
 je diskutirano gore. Einsteinu je za razvoj specijalne teorije relativnosti
 bila centralna kovarijantnost tih jednadžbi i pri Lorentzovim
 transformacijama. I premda Maxwellove jednadžbe jesu kovarijantne
 i pri Lorentzovim transformacijama, ta kovarijantnost
 nije manifestna sve dok se sve veličine ne
 zapišu pomoću Lorentzovih tenzora. Tada se gustoća naboja $\rho$ i
 struje $\vec{j}$ ujedinjuju u četverovektor (Lorentzov tenzor prvog
 ranga) $j^{\mu}$, $\mu=0, 1, 2, 3$, dok se električno i magnetsko
 polje ujedinjuju u Lorentzov tenzor drugog ranga
 $F_{\mu\nu}$ kojeg nazivamo tenzor elektromagnetskog polja ili
  ponekad Faradayjev tenzor. Tada jednadžbe (\ref{eq:maxwell1}) i (\ref{eq:maxwell4})
  možemo zapisati u manifestno kovarijantnom obliku
  \begin{equation}
      \partial_{\mu} F^{\mu\nu} = \mu_0 j^{\nu} \;,
      \label{eq:maxwell4D}
  \end{equation}
  što je eksplicitno pokazano u većini modernih udžbenika 
  elektrodinamike poput \cite{Zangwill:2012}.
\end{primjer}

\begin{primjer}[Riemannov tenzor]
Zakrivljenost $n$-dimenzionalnih ploha se standardno opisuje
tzv. Riemannovim tenzorom $R_{abcd}$  (tenzor četvrtog ranga),
gdje je od posebne važnosti za fiziku Riemannov tenzor prostorvremena
koji ima ključnu ulogu u Einsteinovoj općoj teoriji relativnosti.
\end{primjer}


Da bi jednadžba bila kovarijantna svi njeni članovi se moraju transformirati
na isti način. (Kažemo: moraju se transformirati kovarijantno.)
To znači da moraju pripadati istoj reprezentaciji grupe transformacija.
("Pripadati" u smislu da na svakog djeluje ista reprezentacija. Nisu oni
sami reprezentacije!)
 
Kakve su posljedice kovarijantnosti jednadžbi gibanja na njihova
rješenja?

Pojedina rješenja sama za sebe naravno nisu invarijantna, ali 
kovarijantnost jednadžbi gibanja implicira da transformacijom rješenja
dobijemo također dobro rješenje.
Na primjer, sustav dva gravitirajuća tijela s reduciranom koordinatom $\vec{r}
= \vec{r}_1 - \vec{r}_2$ ima kao
rješenje jednadžbi gibanja funkciju $\vec{r}(t)$ koja opsuje elipsa u prostoru.
Sama ta elipsa nije invarijantna na translacije ili rotacije,
međutim, translatirana elipsa $\vec{r}(t)+\vec{a}$ i zarotirana
elipsa $R\vec{r}(t)$ su isto dobra rješenja za svaki $\vec{a}$ i $R$
u što se lako uvjerimo uvrštavanjem u Newtonove jednadžbe.
To da translacijom (rotacijom) rješenja također dobijemo rješenje je posljedica
homogenosti (izotropije) prostora.
Provedemo li unatrag ovaj logički sljed vidimo da homogenost
(izotropija) prostora zahtjeva da jednadžbe gibanja budu kovarijantne
obzirom na translacije (rotacije). Konstrukcija fizikalnih teorija se
često svodi na to da identificiramo sve relevantne simetrije i nakon toga
jednadžbe gibanja slažemo od članova kovarijantnih na sve te simetrije\footnote{%
    U tom su smislu posebno moćne tzv. baždarne simetrije koje u
    određenom smislu vode na jednu jedinstvenu jednadžbu teorije.
To je omogućilo konstrukciju standardnog modela fizike elementarnih čestica
u drugoj polovici XX. stoljeća koji je još uvijek važeća
teorija svih temeljnih prirodnih sila izuzev gravitacije.}.


\begin{primjer}[Vremenska inverzija]
Promotrimo transformaciju inverzije vremena $t \to -t$.
S jedne strane gornje Newtonove jednadžbe su kovarijantne i obzirom na tu vremensku
inverziju, zahvaljujući tome što je diferencijacija po vremenu drugog reda. 
I stvarno, vremenski invertirano rješenje dvaju gravitirajućih
tijela u gibanju je također dobro rješenje tj. mogući slučaj u prirodi.
No, kao protuprimjer, vremenska inverzija plina koji slobodno izlazi iz plinske boce nije
moguć događaj što ukazuje na to da priroda nije općenito simetrična na vremensku inverziju i
jednadžbe koje opisuju ekspanziju plina ne bi smjele biti kovarijantne
na takvu inverziju. Neka čitaoc razmisli o (ne)kovarijantnosti drugog
zakona termodinamike na ovu transformaciju.
\end{primjer}

Za potrebe ove knjige definicija \ref{def:tenzor} daje sve što
je potrebno znati o pojmu tenzora. Dodatak \ref{sec:tenzorKaoStroj} daje
jedan drugačiji pogled koji može pomoći u razumijevanju tog
svepristutnog pojma.


\section{Očuvanje veličina i simetrije}

Lagrange-Hamiltonova formulacija klasične mehanike je pogodnija od
Newtonove za formalizaciju principa simetrije.

\begin{description}
\item[a)] prostorne translacije \\
  \begin{displaymath}
  \vec{r}\to\vec{r}'=\vec{r}+\delta\vec{r} \qquad \textrm{grupa} 
           (\mathbb{R}^{3},+)
 \end{displaymath}
\begin{displaymath}
 \delta L = L(\vec{r}', \dot{\vec{r}}', t) -  L(\vec{r}, \dot{\vec{r}}, t)
 =0
\end{displaymath}
\begin{displaymath}
 \delta L = \frac{\pd L}{\pd r_i} \delta r_i =0
\imp \frac{\pd L}{\pd r_i}=0 \quad i=1,2,3 \;,
\end{displaymath}
jer \emph{homogenost prostora} traži da promjena lagranžijana bude nula
za proizvoljan pomak $\delta r_i$.  Kao posljedica toga, lagranžijan
$L(\vec{r},\dot{\vec{r}},t)=L(\dot{\vec{r}},t)$ ne ovisi eksplicitno
o koordinati $\vec{r}$.

Sada Euler-Lagrangeove jednadžbe,
\begin{displaymath}
  \frac{\pd L}{\pd r_i}-\frac{d}{d t} \frac{\pd L}{\pd \dot{r}_i}=0
\end{displaymath}
daju zakon očuvanja impulsa:
\begin{displaymath}
\frac{d}{d t} \frac{\pd L}{\pd \dot{r}_i}=
\frac{d}{d t} p_i =0  \imp \vec{p}=\textrm{const.} \;.
\end{displaymath}

\secret{Razjasniti što je s ZSI u sustavu dva tijela. Naizgled lagranžijan
je funkcija od $r$, jer je $V\propto 1/r$.}

\item[b)] vremenske translacije
 \begin{displaymath}
  t \to t'=t+\delta t \qquad \textrm{grupa} (\mathbb{R},+)
\end{displaymath}
\begin{displaymath}
 \frac{d L}{d t}=0
\end{displaymath}
Lagranžijan $L(\vec{r},\dot{\vec{r}},t)=L(\vec{r},\dot{\vec{r}})$ ne
ovisi eksplicitno o vremenu $\to$ \emph {homogenost vremena}
\begin{displaymath}
 \frac{d L}{d t}=\frac{\pd L}{\pd r_i} \frac{\pd r_q}{\pd t} +
                 \frac{\pd L}{\pd \dot{r}_i} \frac{\pd \dot{r}_i}{\pd t}
=\frac{d}{d t}\left(\frac{\pd L}{pd \dot{r}_i}\dot{r}_i \right)
=\frac{d}{d t}(p_i \dot{r}_i)
\end{displaymath}
\begin{displaymath}
 \imp \frac{d}{d t} (p_i \dot{r}_i - L)=\frac{d}{d t} H =0
 \imp E = \textrm{const}
\end{displaymath}

  Energija je očuvana i to ne samo za izolirane sustave već i za sustave
u konstantnom vanjskom polju.

 G(t) $\imp$ perpetuum mobile \secret{(http://www.emmynoether.com)}

\item[c)] prostorne rotacije \\
  \begin{displaymath}
  \vec{r}\to\vec{r}'=\vec{r}+\delta\phi\, \unitn\times\vec{r} 
\qquad \text{grupa SO(3)}
 \end{displaymath}
\centerline{\includegraphics[scale=0.8]{pics/infrotacija.eps}}
\begin{displaymath}
 \delta L = \frac{\pd L}{\pd r_i}\delta{r_i} +
            \frac{\pd L}{\pd \dot{r}_i}\delta{\dot{r}_i}
= \dot{p}_i \delta\phi(\unitn\times\vec{r})_i +
        p_i \delta\phi(\unitn\times\dot{\vec{r}})_i
\end{displaymath}
što zahvaljujući svojstvu cikličnosti miješanog vektorskog produkta
prelazi u 
\begin{displaymath}
\delta L = \delta\phi \hat{n}_i (\vec{r}\times\dot{\vec{p}}+
  \dot{\vec{r}}\times\vec{p})_i
=\delta\phi \hat{n}_i \frac{d}{d t} (\vec{r}\times\vec{p})_i=0
\end{displaymath}
\emph{Izotropija prostora} znači da je varijacija lagranžijana
neovisna o smjeru $\unitn$ pa je
\begin{displaymath}
  \vec{L}=\vec{r}\times\vec{p}=\textrm{const}
\end{displaymath}
\end{description}


\textbf{Noetherin teorem}: Ako je sustav invarijantan na $n$-parametarsku
grupu transformacija onda postoji $n$ konstanti gibanja.

\section{Prostorne transformacije kvantnomehaničkih sustava}

(Iz pedagoških razloga, u ovom odjeljku ćemo kvantnomehanička stanja 
opisivati uobičajenim valnim funkcijama $\psi_{\alpha}(\vec{r},t)$, a ne
apstraktnim Diracovim ketovima $\ket{\alpha}$.)

\subsection{Kontinuirane prostorne translacije$^*$}

\centerline{\includegraphics{pics/qmtranslacija.eps}}

Tražimo $U_{r}(a)$ takav da je
\begin{displaymath}
  \psi'_{\alpha}(x,t)= U_{r}(a)\psi_{\alpha}(x,t) \;.
\end{displaymath}
Imamo (iz crteža):
\begin{gather}
 \psi'_{\alpha}(x,t)=\psi_{\alpha}(x-a,t) \\
 \psi_{\alpha}(x-a,t)=U_{r}(a)\psi_{\alpha}(x,t) \qquad \text{(transf. je
  aktivna)} \label{optrans}
\end{gather}

Lijevu stranu jednadžbe razvijemo u Taylorov red i zbrojimo:
\begin{equation*}
\begin{split}
 \psi_{\alpha}(x-a,t)&=\psi_{\alpha}(x,t)-a\frac{\pd\psi_{\alpha}(x,t)}
{\pd x}+\frac{a^2}{2!}\frac{\pd^2 \psi_{\alpha}(x,t)}{\pd x^2}-\ldots \\
&=\left(1-a\frac{\pd}{\pd x}+\frac{a^2}{2!}\frac{\pd^2}{\pd x^2} - \ldots\right)
\psi_{\alpha}(x,t) \\
&=e^{-a \pd / \pd  x} \psi_{\alpha}(x,t)
\end{split}
\end{equation*}
Usporedbom vidimo da je operator translacije u 1D:
\begin{displaymath}
U_r(a)= e^{-a \pd / \pd  x}
\end{displaymath}
odnosno, u 3D,
\begin{displaymath}
U_r(\vec{a})= e^{-\vec{a}\cdot\nabla}
\end{displaymath}
Poznavajući kvantnomehaničku korespondenciju $-i\hbar\nabla \leftrightarrow
\vec{p}$ imamo konačno
\begin{equation}
U_r(\vec{a})= e^{-(i/\hbar)\vec{a}\cdot\vec{p}} \;.
\end{equation}
($e^{-\vec{a}\cdot\nabla}$ je operator translacije u koordinatnoj
reprezentaciji, a $e^{-(i/\hbar)\vec{a}\cdot\vec{p}}$ vrijedi u svakoj 
reprezentaciji.)

% Operatori translacije tvore troparametarsku Abelovu Lievu grupu
% $(\mathbb{R}^3, +)$ s generatorima $p_x, p_y, p_z$. Algebra:
% \begin{displaymath}
%   [p_i, p_j] = 0 \;, \qquad i,j = 1,2,3
% \end{displaymath}
% 
% Prije smo generatore definirali kao $X$ u relaciji $M=e^{\epsilon X}\in G$,
% a sada ekstrahiramo faktor $-i/h$ kako bismo imali izravnu korespondenciju
% između generatora grupe i odgovarajuće fizikalne veličine.
 
\subsection{Prostorne translacije - Blochov teorem$^*$}

\emph{Kristal} je sustav atoma koji je invarijantan na translacije 
za bilo koji vektor oblika:
\begin{equation}
  \vec{t}_{\vec{n}} \equiv n_1 \vec{a}_1 + n_2 \vec{a}_2 
  + n_3  \vec{a}_3 \qquad n_{1,2,3}\in\mathbb{Z}\;,
\label{tn}
\end{equation}
gdje su $\vec{a}_{1,2,3}$ tzv. \emph{primitivni vektori} koji definiraju
jediničnu čeliju kristalne rešetke. Prilikom izračuna valne funkcije 
elektronskog
oblaka u kristalu pogodno je zahtijevati da ona zadovoljava tzv.
\emph{Born-von Karmanove periodičke rubne uvjete}:
\begin{equation}
 \psi(\vec{r}) = \psi(\vec{r} + N_1 \vec{a}_1)= \psi(\vec{r} + N_2 \vec{a}_2)
= \psi(\vec{r} + N_3 \vec{a}_3) \;,
\end{equation}
gdje su $N_{1,2,3}$ neki fiksni vrlo veliki ($N_{1,2,3}\gg 1$) prirodni 
brojevi\footnote{
Ovakav zahtjev zamišlja topologiju kristala kao hiper-torusa, što je
dovoljno realistično jer nas ionako topologija ili površinska svojstva
kristala ovdje ne zanimaju, već samo svojstva ``bulk'' materijala poput
specifičnog toplinskog kapaciteta ili električne vodljivosti.
(Specifični toplinski kapacitet bakra je isti bez obzira da li je riječ
o ravnoj žici, petlji, ploči ili pak torusu.)}.

To dalje znači da operatori translacije zadovoljavaju
\begin{equation}
       U_{r}(N_j \vec{a}_j) = U_{r}(0) = 1 \qquad  j=1,2,3
\end{equation}
i odgovarajuća translacijska grupa simetrija ima $N\equiv N_1 N_2 N_3$
elemenata. Kako translacije komutiraju ova grupa je Abelova što
znači da ima $N$ ireducibilnih reprezentacija koje su
sve jednodimenzionalne (cf. npr. Zadatak 3.2).
Elementi grupe su generirani translacijom za primitivne vektore
$U_{r}(\vec{a}_j)$  pa tako imamo
\begin{equation}
U_{r}(\vec{a}_1)^{N_1} = 1 
\end{equation}
\begin{equation}
U_{r}(\vec{a}_1) = \exp\Big\{-2\pi i\: \frac{p_1 }{N_1}\Big\} \qquad 
 p_1 \in \{0,1,2,\ldots ,N_1 -1\} \;,
\end{equation}
tj. translacija za $\vec{a}_1$ može biti reprezentirana s
$N_1$ različitih operatora.  Općenita translacija za vektor 
$\vec{t}_{\vec{n}}$ (\ref{tn}) može onda biti reprezentirana jednodimenzionalnim
operatorima oblika
\begin{align}
 U_{r}(\vec{t}_{\vec{n}}) &=
 U_{r}(n_1 \vec{a}_1 + n_2 \vec{a}_2 + n_3  \vec{a}_3) \\
 &= U_{r}(\vec{a}_1)^{n_1} U_{r}(\vec{a}_2)^{n_2} U_{r}(\vec{a}_3)^{n_3} \\
 &= \exp\Big\{ -2\pi i \Big( \frac{n_1 p_1}{N_1} + \frac{n_2 p_2}{N_2} 
 + \frac{n_3 p_3}{N_3} \Big)\Big\} \;,
\label{blochirreps}
\end{align}
tj. s $N$ različitih operatora kako i očekujemo za grupu s $N$ IRREPsa.
Svaka od tih IRREPsa se onda može označiti s trojkom brojeva $(p_1, p_2, p_3)$
gdje svaki od brojeva $p_j$ može poprimiti bilo koju vrijednost iz
skupa $\{0, 1, 2, \ldots ,N_j -1\}$.
Operator translacije $U_{r}(\vec{t}_{\vec{n}})$ je u konkretnom IRREPsu 
 $(p_1, p_2, p_3)$ reprezentiran operatorom/brojem (\ref{blochirreps}).

Umjesto trojke $(p_1, p_2, p_3)$ za označavanje IRREPsa se obično
upotrebljavaju vektori $\vec{k}$ definirani na slijedeći način. Prvo
definiramo tzv. vektore \emph{recipročne rešetke} $\vec{b}_1, \vec{b}_2,
\vec{b}_3$ putem zahtjeva:
\begin{equation}
   \vec{a}_i\cdot \vec{b}_j = 2 \pi \delta_{ij} \qquad i,j = 1, 2, 3 \;.
\label{defb}
\end{equation}
Sada vektor $\vec{k}$ koji odgovara IRREPsu
$(p_1, p_2, p_3)$ definiramo kao
\begin{equation}
  \vec{k} \equiv \frac{p_1}{N_1}\vec{b}_1 + \frac{p_2}{N_2}\vec{b}_2 + 
  \frac{p_3}{N_3}\vec{b}_3 \;.
\label{defk}
\end{equation}
Iz (\ref{defk}), (\ref{defb}) i (\ref{blochirreps}) slijedi da je
operator translacije za $\vec{t}_{\vec{n}}$ u IRREPsu $\vec{k}$
dan s
\begin{equation}
 U_{r}^{(\vec{k})} (\vec{t}_{\vec{n}}) = 
 e^{-i \vec{k}\cdot \vec{t}_{\vec{n}}} \;,
\end{equation}
i odsad $N$ različitih $\vec{k}$-ova (\ref{defk}) labelira IRREPse.
Vidimo da dimenzija $\vec{k}$ odgovara valnom broju, tj. impulsu
podijeljenom s Planckovom konstantom.

Djelovanje ovih operatora translacije na valne funkcije u datom
IRREPsu mora biti kao i kod svih operatora translacije (\ref{optrans})
\begin{equation}
 e^{-i \vec{k}\cdot \vec{t}_{\vec{n}}} \psi_{\vec{k}}(\vec{r}) =
\psi_{\vec{k}}(\vec{r} - \vec{t}_{\vec{n}}) \;.
\label{bloch}
\end{equation}
Kako je riječ o običnim brojevima (a ne recimo diferencijalnim
operatorima) dobili smo razmjerno jednostavan uvjet koje valne funkcije
u kristalu moraju zadovoljavati da bi bile svojstvene funkcije operatora
translacije. Takve funkcije se nazivaju \emph{Blochove funkcije}, a
$\vec{k}$ je Blochov valni vektor.
Zašto su one zanimljive?

Kao prvo, ako ih (bez gubitka općenitosti) zapišemo u obliku
\begin{equation}
 \psi_{\vec{k}}(\vec{r}) = e^{+i \vec{k}\cdot \vec{r}} u_{\vec{k}}(\vec{r})
\end{equation}
onda odmah iz (\ref{bloch}) dobijemo uvjet 
\begin{equation}
  u_{\vec{k}}(\vec{r}) = u_{\vec{k}}(\vec{r} - \vec{t}_{\vec{n}})  \;,
\end{equation}
dakle Blochove funkcije su oblika 
$e^{+i \vec{k}\cdot \vec{r}} u_{\vec{k}}(\vec{r})$,
gdje je $u_{\vec{k}}(\vec{r})$ periodička funkcija na rešetci. Isto,
\secret{Blochove funkcije su svojstvene funkcije operatora translacije na rešetci.?}

S druge strane, operator translacije na rešetci komutira s Hamiltonijanom
\begin{equation}
    [H, U_{r}^{(\vec{k})} (\vec{t}_{\vec{n}}) ] = 0 \;.
\end{equation}
Komutiranje s kinetičkim dijelom je trivijalno jer su i kinetički dio
hamiltonijana i operator translacije funkcije samo impulsa. 
Komutiranje s potencijalom
je posljedica periodičnosti $V(\vec{r}) = V(\vec{r}-\vec{t}_{\vec{n}})$.
(Pokažite ovo! \secret{$U_{r}^{\dagger}(\vec{t}_{\vec{n}})
A(\vec{r}) U_{r}(\vec{t}_{\vec{n}}) = A(\vec{r}-\vec{t}_{\vec{n}})$
za svaki operator $A(\vec{r})$, pa onda tvrdnja slijedi za $A=V$.})
Posljedica komutiranja dvaju operatora je da oni imaju zajedničke
svojstvene funkcije. To onda povlači

\textbf{Blochov teorem}: Valne funkcije periodičke rešetke mogu se
izabrati kao Blochove funkcije.

Ovo onda olakšava rješavanje Schr\"{o}dingerove jednadžbe
za rešetku jer je potrebno naći samo funkcije $u_{\vec{k}}(\vec{r})$ za
svaki $\vec{k}$,
a njihova periodičnost umnogome pojednostavljuje taj zadatak.
Vidi fiziku čvrstog stanja za primjere. U fizici čvstog stanja se
također obično izvodi Blochov teorem. Ovdje je naglasak dan
na grupno-teorijski pristup tj. korespondenciju s reprezentacijama
grupe translacija.


\subsection{Vremenske translacije$^*$}

Slično kao kod prostorne imamo
\begin{displaymath}
 \psi'_{\alpha}(x,t) = \psi_{\alpha}(x,t-\tau) = U_{t}(\tau)\psi_{\alpha}(x,t)
\end{displaymath}
I opet Taylorovim razvojem
\begin{equation*}
\begin{split}
 \psi_{\alpha}(x,t-\tau)&=\psi_{\alpha}(x,t)-\tau\frac{\pd\psi_{\alpha}(x,t)}
{\pd t}+\ldots \\
&=e^{-\tau \pd / \pd  t} \psi_{\alpha}(x,t)
\end{split}
\end{equation*}
Sada korespondencijom $i\hbar\pd /\pd t \leftrightarrow H$
imamo
\begin{displaymath}
U_t(\tau)= e^{(i/h)H\tau} \;,
\end{displaymath}
ali ovo vrijedi samo za $H$ konstantan u vremenu (kakav on jest u većini
nama zanimljivih slučajeva). Za diskusiju vidi Sakurai, sect. 2.1.

\paragraph{Vremenska evolucija}
Vremenska translacija daje sustav koji ima isto ponašanje u vremenskom
trenutku $t+\tau$ kao originalni sustav u trenutku $t$. Vremenska
\emph{evolucija} nekog sustava se isto može dobiti iz ovog gore, ako
primijetimo da je
\begin{displaymath}
\psi_{\alpha}(x,t-\tau)=e^{(i/h)H\tau}\psi_{\alpha}(x,t)
\end{displaymath}
pa zamjenom $\tau\equiv t-t'$ imamo 
\begin{displaymath}
\psi_{\alpha}(x,t')=e^{-(i/h)H(t'-t)}\psi_{\alpha}(x,t)
\end{displaymath}

Vrijedi dakle
\begin{displaymath}
U_{\text{evolucija}}(t' -t)=U^{-1}_{\text{translacija}}(t' -t)
=U_{\text{translacija}}(t -t') \;.
\end{displaymath}


\paragraph{Očuvane veličine} 
Promotrimo operator $A$ takav da je
$[H,A]=0$. Neka je $\psi(x,t)$ svojstveno stanje od $A$ tj.
\[
  A\psi(x,t) = a \psi(x,t)
\]
Tada to isto stanje nakon vremena $(t'-t)$ zadovoljava
\[
  A\psi(x,t')= A e^{-(i/h)H(t'-t)} \psi(x,t) =
 e^{-(i/h)H(t'-t)} A \psi(x,t) = a \psi(x,t')
\]
tj. $A$ je očuvana veličina. Npr. za slobodnu česticu $H=p^2/2m$ 
$\imp$ 
\[
   [H,p]=\frac{1}{2m}[p^2,p]=0
\]
i impuls je očuvan.

Veličine koje komutiraju s Hamiltonijanom su očuvane u vremenu.

\subsection{Rotacije}

\centerline{\includegraphics[scale=0.8]{pics/infrotacija.eps}}
Infinitezimalna rotacija je (vidi sliku):
  \begin{displaymath}
  \vec{r}\to\vec{r}'=\vec{r}+\delta\phi\, \unitn\times\vec{r}  \;.
 \end{displaymath}
To znači da, po analogiji s translacijama, valna funkcija zarotiranog
sustava treba zadovoljavati

\begin{equation*}
\begin{split}
\psi_{\alpha}'(\vec{r}, t)&=\psi_{\alpha}(R(\hat{\vec{n}},\delta \phi)^{-1}
\vec{r}, t) \\
 &=\psi_{\alpha}(\vec{r}-\delta\phi\hat{\vec{n}}\times\vec{r}, t) \\
 &=\psi_{\alpha}(\vec{r}, t)-(\delta\phi\hat{\vec{n}}\times\vec{r})\cdot
  \nabla\psi_{\alpha}(\vec{r}, t) \\
 &= \psi_{\alpha}(\vec{r}, t)-\frac{i}{\hbar}(\delta\phi\hat{\vec{n}}\times
  \vec{r})\cdot \vec{p}\psi_{\alpha}(\vec{r}, t) \\
 &= \left(1-\frac{i}{\hbar}\vec{L}\cdot\hat{\vec{n}}\delta\phi \right)
  \psi_{\alpha}(\vec{r}, t)
\end{split}
\end{equation*}

Rotaciju za konačni kut dobijemo kompozicijom N rotacija za $\delta\phi / N$
gdje $N\to\infty$:

\begin{equation}
\mathcal{D}(\hat{\vec{n}}, \phi)=\lim_{N\to\infty}
\left(1-\frac{i}{\hbar}\vec{L}\cdot\hat{\vec{n}}\delta\phi \right)^N
= e^{-(i/\hbar)\vec{L}\cdot\hat{\vec{n}}\phi}
\end{equation}

Izotropija prostora povlači očuvanje momenta impulsa: $[H,L_{i}]=0$.

Operatori $L_i$, $i=x,y,z$ zadovoljavaju komutacijske relacije
\begin{equation}
   [L_x, L_y] = i\hbar  L_z  \qquad \text{i ciklične zamjene}
\end{equation}
%(Vidi vježbe za izvod ovog i definiciju $\epsilon_{ijk}$.)

\section{Spin$^*$}

Klasična fizika $\to$ različita transformacijska svojstva pri
rotacijama $\to$ \emph{tenzori}.

Kakva je situacija u kvantnoj mehanici?

Promotrimo rotaciju vektora valnih funkcija:

\begin{displaymath}
  \vec{\Psi}(\vec{r},t) \equiv (\psi_{x}(\vec{r}, t),
 \psi_{y}(\vec{r}, t), \psi_{z}(\vec{r}, t))
\end{displaymath}

Ovakav vektor će nam biti zanimljiv npr. pri razmatranju čestice koja se vrti 
oko svoje osi i kod koje nas ne zanima samo 
njen položaj u prostoru već i njena orijentacija.

Kao i ranije, tražimo operator s djelovanjem
\begin{displaymath}
  \vec{\Psi}'(\vec{r},t) = \mathcal{D}
(\vec{\hat{n}},\phi) \vec{\psi}(\vec{r},t) \;,
\end{displaymath}
gdje je $\vec{\Psi}'(\vec{r},t)$ valna funkcija zarotiranog sustava.

\centerline{\includegraphics{pics/spin.eps}}

Iz slike vidimo:
\begin{gather*}
\vec{\Psi}'(\vec{r}',t)=R \vec{\Psi}(\vec{r},t) \\
\vec{\Psi}'(\vec{r},t)=R \vec{\Psi}(R^{-1}\vec{r},t) 
\end{gather*}
pa imamo, slično kao kod rotacije jednokomponentne funkcije:
\begin{equation*}
\begin{split}
\mathcal{D}(\vec{\hat{n}},\delta\phi)\vec{\Psi}(\vec{r}, t)&=
 R \vec{\Psi}(R(\hat{\vec{n}},\delta \phi)^{-1}
\vec{r}, t) \\
 &=\vec{\Psi}(R(\hat{\vec{n}}, \delta\phi)^{-1}\vec{r}, t)+
\delta\phi \hat{\vec{n}}\times\vec{\Psi}(
R(\hat{\vec{n}}, \delta\phi)^{-1}\vec{r},t) \\
 &=\vec{\Psi}(\vec{r}-\delta\phi\hat{\vec{n}}\times\vec{r}, t)+
\delta\phi \hat{\vec{n}}\times\vec{\Psi}(\vec{r},t) + O(\delta\phi^2) \\
 &= \vec{\Psi}(\vec{r}, t)-\frac{i}{\hbar}(\delta\phi\hat{\vec{n}}\cdot
  \vec{L})\vec{\Psi}(\vec{r}, t)+
\delta\phi \hat{\vec{n}}\times\vec{\Psi}(\vec{r},t) + O(\delta\phi^2)
\end{split}
\end{equation*}
Imamo dodatni član $\delta\phi \hat{\vec{n}}\times\vec{\Psi}(\vec{r},t)$
kojeg ćemo drugačije napisati pomoću tripleta matrica definiranih na
slijedeći način:
\begin{displaymath}
(S_j)_{ik} = i\hbar\epsilon_{ijk} \quad j=1,2,3 \;.
\end{displaymath}
Konkretno
\begin{align}
S_1& =i\hbar
\begin{pmatrix}
0 & 0 & 0 \\
0 & 0 &-1 \\
0 & 1 & 0
\end{pmatrix} = i\hbar X_1 \\
S_2& = i\hbar
\begin{pmatrix}
0 & 0 & 1 \\
0 & 0 & 0 \\
-1 & 0 & 0
\end{pmatrix} = i\hbar X_2 \\
S_3& = i\hbar
\begin{pmatrix}
0 & -1 & 0 \\
1 & 0 & 0\\
0 & 0 & 0
\end{pmatrix} = i\hbar X_3 
\end{align}
Uz tako definirane matrice imamo
\begin{displaymath}
\begin{split}
[\hat{\vec{n}}\times\vec{\Psi}]_i &=
\epsilon_{ijk}\hat{n}_j\Psi_k \\
&= -\frac{i}{\hbar}\hat{n}_j (S_j)_{ik}\Psi_k\\
&= -\frac{i}{\hbar}(\hat{\vec{n}}\cdot\vec{S})_{ik}\Psi_k \;,
\end{split}
\end{displaymath}
što znači
\begin{equation*}
\mathcal{D}(\vec{\hat{n}},\phi)\vec{\Psi}(\vec{r}, t)=
 \left(1-\frac{i}{\hbar}(\vec{L}+\vec{S})\cdot\hat{\vec{n}}\delta\phi \right)
  \Psi(\vec{r}, t)
\end{equation*}
odnosno, za konačne rotacije:
\begin{equation}
\mathcal{D}(\hat{\vec{n}}, \phi)=
 e^{-(i/\hbar)(\vec{L}+\vec{S})\cdot\hat{\vec{n}}\phi}
\end{equation}

Matrice $S_i$ također zadovoljavaju komutacijske relacije angularnog
momenta.

\secret{.... (Adjungirane REP  --- strukturne konstante) ...}

$\vec{S}$ - intrinsični angularni moment (spin)

$\vec{J}=\vec{L}+\vec{S}$  - ukupni angularni moment

Za izolirani sustav $[H, \vec{J}] = 0$, ali moguće je da je
$[H, \vec{L}] \neq 0$, $[H, \vec{S}] \neq 0$, npr. pri vezanju spina
i orbite u atomu. (Elektron usljed orbitiranja ``vidi'' magnetsko polje
jezgre koje interagira s njegovim magnetskim momentom.)

Vidimo da se trokomponentna valna funkcija transformira drugačije
od jednokomponentne. Koje su još mogućnosti? Treba nam općenita teorija
reprezentacija grupe rotacija u kvantnoj mehanici.

\subsection*{Zadaci}

\begin{enumerate}[label=\arabic{chapter}.\arabic*.]

\item Pokažite da je operator translacije kvantnomehaničkog stanja,
 $U_{r}(\vec{a}) = \exp \{-\frac{i}{\hbar} \vec{p}\cdot \vec{a} \}$
unitaran. Razmotrite situaciju u koordinatnoj reprezentaciji gdje
je $\vec{p} = -i \hbar \nabla$. Zašto ovaj $i$ ne kvari unitarnost?

\item Neka $\psi(\vec{r}, t)$ zadovoljava Schr\"{o}dingerovu jednadžbu.
Pokažite da će prostorno translatirana $\psi(\vec{r}, t)' = 
U_{r}(\vec{a}) \psi(\vec{r}, t)$ također zadovoljavati Schr\"{o}dingerovu
jednadžbu ako i samo ako je $[H, \vec{p}] = 0$

\item Koristeći fundamentalne kvantnomehaničke komutatore
\begin{displaymath}
 [x_i, p_j] = i\hbar \delta_{ij}\;, \qquad
 [x_i, x_j] = [p_i, p_j] = 0 \;,
\end{displaymath}
te svojstva Levi-Civita tenzora, izračunajte komutacijske
relacije angularnog momenta $[L_i, L_j]$.

\item Pokažite da operatori spina $S_i$ također zadovoljavaju komutacijske
relacije angularnog momenta.

\item Pokažite da je $[\vec{J}^2, J_i] = 0$.
\end{enumerate}
