% Correcting the title chapter page
\fancypagestyle{plain}{%
    \fancyhf{}
    \fancyhead[RO,LE]{\bfseries \thepage}
    \fancyhead[CO]{\rightmark}
    \fancyhead[CE]{\leftmark}
    \renewcommand{\headrulewidth}{0.4pt}}

\chapter{Lieve grupe}
\label{ch:lie}

\section{Kontinuirane grupe}


U prva tri poglavlja smo upoznali \emph{konačne grupe} kao skupove
konačnog broja elemenata na kojima je definirana binarna operacija (tablica množenja)
koja zadovoljava četiri aksioma (vidi definiciju \ref{def:grupa}). 
U fizici elemente grupe povezujemo
s transformacijama simetrije i pripadajući skup operatora transformacija
zovemo reprezentacija grupe. Pokazali smo da reprezentacije konačnih grupa
zadovoljavaju neka netrivijalna svojstva koja se onda odražavaju
i na netrivijalnim svojstvima fizikalnih objekata poput kristala.
No cijelim putem, a posebice u prošlom poglavlju, vidjeli smo da neke
od najvažnijih simetrija, poput rotacija i translacija prostora,
nisu konačne. Za razliku od kristala, prazan prostor ili električno
polje naboja u ishodištu su simetrični na rotaciju oko bilo koje
osi (kroz ishodište), kojih ima beskonačno, i za bilo koji kut, kojih
isto ima beskonačno. Dakle, odgovarajuća grupa će imati beskonačni
broj elemenata. Tako za nju nećemo moći napisati grupnu tablicu
množenja, a čini se problematično i to da smo se u dokazivanju
najvažnijih teorema teorije reprezentacija oslanjali na konačnost
grupe.

Srećom, uz tu komplikaciju svoje beskonačnosti, navedene grupe obično donose
i iskupljujuće svojstvo \emph{kontinuiranosti} koje nam onda dodatno
stavlja na raspolaganje moćne matematičke teorije infinitezimalnog računa,
tj. realne i kompleksne analize te diferencijalne geometrije i topologije.
Zahvaljujući tome matematička teorija kontinuiranih grupa je u nekim aspektima
čak i jednostavnija od teorije konačnih grupa\footnote{Najspektakularniji
    primjer je potpuna klasifikacija grupa koju je za kontinuirane
    grupe dovršio još E. Cartan i koja se često izlaže u jednom poglavlju
    čak i udžbenika za studente fizike, poput \cite{Jones:1998}, dok je
    klasifikacija konačnih grupa dovršena tek krajem 20. stoljeća i razbacana
je na tisuće stranica specijalizirane matematičke literature.}.


U nedostatku mogućnosti da pojedinačno navedemo sve elemente beskonačnih
grupa, za razmatranje istih uvodimo važan pojam \emph{grupnog prostora}
kojeg nazivamo i \emph{grupna mnogostrukost}.
Riječ je o prostoru čija je svaka točka pridružena jedinstvenom
elementu grupe.
Za konačne grupe \emph{grupni prostor} je naprosto skup točaka koji
nema neka dodatna svojstva povrh svojstava koji mu daju aksiomi grupe
(dakle, ne smatramo da su te točke elementi nekog pravca, ravnine
ili višedimenzionalnog prostora):

\centerline{\includegraphics[scale=1.0]{pics/grupni_prostor.eps}}

S druge strane za \emph{kontinuirane beskonačne grupe} grupni prostor je
kontinuum točaka koji \emph{ima} dodatna matematička svojstva. 
Ovisno o razini općenitosti, prostori s takvim dodatnim svojstvima dolaze pod
nazivima \emph{topološki prostor} ili \emph{diferencijabilna mnogostrukost},
za čije je matematički korektno specificiranje potrebno uvesti
niz sofisticiranih matematičkih koncepata (vidi npr. 
\cite{Smolic:2024}). Za naše potrebe dovoljno je reći da su grupni
prostori lokalno slični prostoru $\mathbb{R}^n$,
tj. da ih je lokalno moguće parametrizirati $n$-torkom realnih\footnote{Matematičari
    poznaju i grupe čiji grupni prostor se parametrizira kompleksnim
    brojevima, no mi ovdje takve grupe nećemo sresti.}
brojeva. Najbolje je to razjasniti na primjerima.


Grupa $\{R(\unitn, \theta) \td \theta\in[0,2\pi)\}$ svih rotacija oko zadane osi
$\unitn$ ima kao grupnu mnogostrukost kružnicu jer točke na kružnici možemo parametrizirati
kao $(r\cos\theta, r\sin\theta)$ i tako uspostaviti bijektivno preslikavanje
između točaka kružnice i elemenata grupe. 
Ovdje je radijus $r$ nebitan, svaka kružnica je ekvivalentna kao
grupni prostor. Štoviše, ni oblik nije ključan pa bi i elipsa mogla poslužiti.
No kako se u računima oslanjamo na parametrizaciju grupe pomoću
kuta $\theta$ bit će računski najjednostavnije držati se kružnice.
Sa stanovišta teorije grupa, jedina bitna svojstva su kontinuiranost krivulje
koja odražava kontinuiranost grupe i \emph{topologija} kružnice tj. činjenica da 
kontinuiranim povećavanjem kuta rotacije do $2\pi$ dolazimo natrag do jediničnog
elementa, tj. rotacije za nula stupnjeva.
Upravo ta parametrizacija jednim realnim brojem $\theta$ je ono na što
se misli kad se kaže da je grupna mnogostrukost lokalno slična $\mathbb{R}^n$,
gdje je u ovom slučaju $n=1$.).
No sličnost nije globalna zbog različite topologije kružnice
i $\mathbb{R}^1$.

\centerline{\includegraphics[scale=1.0]{pics/mnogostrukost.eps}}

Kao drugi primjer promotrimo grupu svih translacija u ravnini $\vec{x}\to\vec{x}+\vec{t}$,
dakle translacija za bilo koji vektor $\vec{t}=(t_1, t_2)$.
Ovdje je elemente grupe prirodno parametrizirati dvama
realnim brojevima $t_1, t_2 \in (-\infty, \infty)$ i očito je da je
 grupna mnogostrukost ravnina tj. $\mathbb{R}^2$. Ovdje naravno treba
 razlikovati ravninu koja je vektorski prostor čije vektore transformiraju
 elementi grupe
 (tj. strogo uzevši njene reprezentacije) i ravninu koja je grupni prostor za koji uopće
 nije nužno da ima svojstva vektorskog prostora.

Kako vidimo iz ova dva primjera, elemente kontinuiranih grupa identificiramo
s točkama $n$-dimenzionalne grupne mnogostrukosti koju
parametriziramo s $n$ realnih brojeva
  $(a_1, a_2, \ldots, a_n)$,
te onda govorimo o \emph{$n$-parametarskoj} ili \emph{$n$-dimenzionalnoj} grupi.
Zahvaljajući toj identifikaciji
elemente grupe ćemo označavati kao $g(a_1, a_2, \ldots, a_n)$, odnosno
skraćeno $g(a)$.

Promotrimo sada četiri aksioma grupe u svjetlu ove diskusije.
\begin{enumerate}
\item Zatvorenost: $g(c)=g(a)g(b) \in G$. Umjesto tablice množenja koja
    je definirala grupnu operaciju, sada nam treba funkcija, tzv.
    funkcija kompozicije
    \[\phi: G\times G \to G \quad  \text{tako da je} \quad c=\phi(a,b) \]
    (Npr. za rotacije oko date osi imamo $R(\theta) = R(\theta_1) R(\theta_2)$
    gdje je funkcija kompozicije  $\theta = \phi(\theta_1, \theta_2) =
    (\theta_1 + \theta_2)\, \mathrm{mod}\, 2\pi$ .) U svjetlu identifikacije
    grupe i njenog grupnog prostora ovdje pišemo da je grupa $G$ domena i kodomena funkcije $\phi$
    premda je to strogo uzevši grupni prostor.

\item Asocijativnost: $g(a)\big[g(b)g(c)\big]=\big[g(a)g(b)\big]g(c)$ što
    znači da funkcija kompozicije mora zadovoljavati
    $\phi(a, \phi(b,c))=\phi(\phi(a,b),c) $.

\item Identiteta: postoji parametar $a^0$ takav da je 
       $g(a^0)g(a)=g(a)g(a^0)=g(a)$ za sve parametre $a$.
    Običaj je grupnu mnogostrukost parametrizirati tako da bude $a^0=(0, 0, \ldots, 0)
     \equiv 0$ tj. $g(0)=e$ što onda znači da za funkciju
     kompozicije vrijedi $\phi(0,a)=\phi(a,0)=a$.

\item Inverz: $\forall a\quad \exists \bar{a} \td g(a)g(\bar{a})=
        g(\bar{a})g(a)=g(0)=e$ tj. $g(\bar{a})=g(a)^{-1}$. To znači
        da postoji tzv. funkcija inverza
        \[ \psi:G\to G   \quad  \text{tako da je} \quad \bar{a}=\psi(a) \,. \]

\end{enumerate}

Sami aksiomi grupe ne traže nikakvu povezanost između grupnih i topoloških
svojstava grupe. To znači da bi točke grupne mnogostrukosti mogle u načelu biti
pridružene elementima grupe na proizvoljan diskontinuirani pa čak i "ispremješani"
način. Međutim za grupe od interesa preslikavanja između grupne mnogostrukosti
i grupe su "glatka" i takve grupe onda zovemo Lieve.

\begin{definicija}[Lieva grupa]
  Lieva grupa je grupa za koju su funkcije kompozicije
($\phi$) i inverza ($\psi$) diferencijabilne\footnote{Strogo uzevši, 
    dovoljna je kontinuiranost funkcija jer ona u ovom slučaju povlači diferencijabilnost.
 Ta vrlo netrivijalna činjenica da algebarski aksiomi
 grupe osiguravaju da kontinuirane funkcije nužno budu i diferencijabilne
 je sadržaj rješenja 5. Hilbertovog problema.}.
\end{definicija}

Zahtjev da su te funkcije diferencijabilne daje Lievim grupama mnoštvo važnih svojstava,
kako ćemo vidjeti u sljedećem odjeljku.
Ova svojstva se ogledaju
u činjenici da je element $g(a)$ "blizu" elementa $g(a+\delta a)$ te da
da je $\phi(a+\delta a, b)$
"blizu" $\phi(a,b)$ tj. te su vrijednosti povezane Taylorovim redom.
\centerline{\includegraphics[scale=1.0]{pics/lieva_mnogostrukost.eps}}
Tako teorija Lievih grupa spaja ideje iz algebre, analize i geometrije.

Analiza općenitih Lievih grupa, koja se oslanja samo na ovu definiciju
je matematički dosta zahtjevna. Srećom praktički sve Lieve grupe koje se javljaju
u fizici mogu se vjerno reprezentirati matricama i mi ćemo se baviti
samo takvim tzv. matričnim Lievim grupama. Smanjenje općenitosti je neznatno\footnote{Za
    znatiželjne, primjeri ne-matričnih Lievih grupa su uvijek egzotični
    poput tzv. metaplektičkih grupa ili kvocijentne grupe Heisenbergove grupe po
jednoj svojoj specifičnoj normalnoj podgrupi.\label{fus:nematricne}},
a rad s matricama je značajno lakši od rada s diferencijabilnim mnogostrukostima.
Na primjer, matrice odmah dolaze parametrizirane brojčanim vrijednostima svojih
elemenata. Tu je važno
ne pomiješati dimezionalnost matrične grupe s dimenzionalnošću njenih matrica.
Kako je rečeno gore, dimenzionalnost grupe je jednaka broju \emph{nezavisnih realnih}
parametara koji specificiraju element grupe tj. matricu. Tako je grupa rotacija
u ravnini dana dvodimenzionalnim matricama
\begin{equation}
    \left\{ \begin{pmatrix}
        \cos\phi & -\sin\phi \\
        \sin\phi & \cos\phi 
    \end{pmatrix} 
     \td \phi \in [0, 2\pi) \right\} \,,
    \label{eq:so2}
\end{equation}
ali to je jednodimenzionalna grupa jer je svaka matrica potpuno određena
jednim realnim parametrom $\phi$. Matrične grupe imaju svoja klasična
imena pa se tako grupa iz (\ref{eq:so2}) zove \SO{2}, što dolazi
od \emph{specijalna} ($\det M = 1$) \emph{ortogonalna} ($M^\mathsf{T} M = 1$) 
grupa $2\times 2$ matrica.



\section{Lieve algebre}
\label{sec:lievealgebre}

Promotrimo sada skup matrica $M(a)\equiv M(a_1, a_2, \ldots, a_n)$ koje
čine $n$-pa\-ra\-me\-tar\-sku Lievu grupe.
Za infinitezimalno male vrijednosti parametara $a_i \to \epsilon_i \ll 1$, zahvaljujući
svojstvu diferencijabilnosti Lieve grupe možemo razviti oko $a_i = 0$:
\begin{equation}
   M(\epsilon)=M(0)+ \sum_{i=i}^{n}\epsilon_i \frac{\partial M(a_1, \ldots, a_n)}
 {\partial a_i}\Bigg|_{a_1=\ldots =a_n=0} + 0(\epsilon^2) \,,
 \label{eq:razvojM}
\end{equation}
gdje diferenciranje matrica provodimo prirodno diferencirajući svaki njen
element ponaosob. Koeficijenti od $\epsilon_i$ u (\ref{eq:razvojM}) su
konstantne matrice (ne ovise o parametrima) koje se nazivaju generatori
i skraćeno ćemo ih označiti s $X_i$
\begin{equation}
X_i =  \frac{\partial M(a_1, \ldots, a_n)}
 {\partial a_i}\Bigg|_{a_1=\ldots =a_n=0} = \textrm{const}(a_1, \ldots, a_n)
   \quad i=1, \ldots, n 
   \label{eq:defXi}
\end{equation}
Očito je da generatora ima koliko i parametara tj. njihov broj je jednak
dimenzionalnosti grupe (grupne mnogostrukosti).  $M(0)$ je jedinični
element grupe tj. jedinična matrica pa za infinitezimalne transformacije imamo
\begin{equation}
  M(\epsilon)=\Eins + \sum_{i=i}^{n}\epsilon_i X_i \,. 
\end{equation}

Centralna spoznaja teorije Lievih grupa je da je struktura \emph{čitave} grupe i
njenih reprezentacija skoro sasvim određena
određena generatorima grupe tj. infinitezimalnom okolinom jediničnog 
elementa.
Ovo ćemo većim dijelom samo pokazati na primjeru grupe rotacija realnog
trodimenzionalnog euklidskog prostora, a za općeniti
dokaz čitaoc može konzultirati literaturu poput \cite{Stilwell:2008}.

Transformacije prostora koje čuvaju udaljenosti između točaka, a time
i iznose (duljine) vektora, nazivaju se \emph{izometrije}. U vektorskim prostorima,
udaljenost se prirodno definira pomoću skalarnog produkta vektora $(\vec{x}, \vec{y})$
tako da je iznos vektora $\sqrt{(\vec{x}, \vec{x})}$,
a izometrije će onda biti transformacije koje čuvaju skalarni produkt. Zapišemo
li to pomoću matrica vidimo da matrica izometrije $R$ mora zadovoljavati
\begin{equation}
    (Rx, Ry) = \sum_{ijk} R_{ij}x_{j} \, R_{ik} y_{k} = \sum_{ijk} x_{j} (R^\mathsf{T})_{ji}
    \, R_{ik} y_{k} = (x, R^{\mathsf{T}} R y) \stackrel{!}{=} (x, y) \,,
\end{equation}
pa mora biti $R^{\mathsf{T}} R = 1$, a matrice koje to zadovoljavaju
nazivamo \emph{ortogonalne} jer iz tog svojstva slijedi da su retci i stupci
tih matrica ortogonalni vektori, štoviše ortonormirani su. Grupa svih
ortogonalnih $3 \times 3$ matrica se naziva \O{3}.

Kako je prema Binet-Cauchyjevom teoremu $\det R^\mathsf{T} R = \det R^\mathsf{T} \det R$,
te kako transpozicija ne mijenja determinantu, vidimo da je $(\det R)^2 = 1$,
pa determinanta ortogonalne matrice može biti samo 1 ili -1.
Matrice s determinantom -1, poput 
\begin{equation}
\begin{pmatrix}
\cos\phi & -\sin\phi & 0 \\
\sin\phi & \cos\phi & 0 \\
0 & 0 & -1 \end{pmatrix} \,,
\end{equation}
daju transformaciju koja je kombinacija rotacije i refleksije preko
neke ravnine kroz ishodište (u ovom primjeru to je $x$-$y$ ravnina).
Refleksije također čuvaju
udaljenosti, ali ne čuvaju orijentaciju (lijevi vijak se
se pretvara u desni). Tako je grupa svih rotacija dana skupom ortogonalnih
matrica determinante 1 i naziva se \emph{specijalna} ortogonalna grupa \SO{3}.
U odjeljku \ref{sec:primjeriLie} dokazat ćemo da je ta grupa troparametarska,
no to je i odmah jasno ako znamo da su rotacije potpuno specificirane pomoću
tri Eulerova kuta.

Promotrimo sada jednoparametarsku podgrupu grupe \SO{3} koju čine
rotacije oko treće tj. $z$-osi.
\begin{displaymath}
\left\{ R_3 (\phi) = 
\begin{pmatrix}
\cos\phi & -\sin\phi & 0 \\
\sin\phi & \cos\phi & 0 \\
0 & 0 & 1 
\end{pmatrix}
 \td \phi \in [0, 2\pi) \right\} = \SO{2} = \subset \SO{3} \,,
\end{displaymath}
gdje premda su same matrice $R_3 (\phi)$ trodimenzionalne one su
naravno izomorfne grupi \SO{2} rotacija $x$-$y$ ravnine.
Generator te pogrupe je
\begin{equation} \label{eq:x3so3}
X_3 = \frac{\partial R_3 (\phi)}{\partial \phi}\Bigg|_{\phi=0}=
\begin{pmatrix}
-\sin\phi & -\cos\phi & 0 \\
\cos\phi & -\sin\phi & 0 \\
0 & 0 & 1 
\end{pmatrix}\Bigg|_{\phi=0} =
\begin{pmatrix}
0 & -1 & 0 \\
1 & 0 & 0 \\
0 & 0 & 0 
\end{pmatrix} \,,
\end{equation}
i infintezimalna rotacija oko $z$-osi je $R_3 (\epsilon) = 1 + \epsilon X_3$.
Ideja je sada komponirati $N$ ovih rotacija za infinitezimalni kut
$\epsilon$ i uočiti da
će u limesu $N \to\infty$ uz $N\epsilon \to \phi$ 
takva kompozicija rezultirati rotacijom za proizvoljni \emph{konačni}
kut $\phi$
\begin{displaymath}
[R_3(\epsilon)]^{N} = (1+\epsilon X_3)^N = \left(1+\frac{(N\epsilon)X_3}
 {N}\right)^N 
 \xrightarrow[\substack{N \to \infty \\ (N\epsilon) \to \phi}]{}
 e^{\phi X_3} \,,
\end{displaymath}
gdje smo upotrijebili svojstvo eksponencijalne funkcije
\begin{equation}
    \lim_{N\to\infty}\left(1 + \frac{x}{N}\right)^N = \exp(x) \,,
\end{equation}
koje vrijedi za broj $x$,
u nadi da će ono vrijediti i kad je $x$ matrica.
U dodatku \ref{sec:expmat} diskutiramo
kako eksponenciranje matrica zaista funkcionira isto kao i
eksponenciranje brojeva, uz još neka dodatna zanimljiva svojstva,
te tamo usput eksplicitno pokazujemo da je
\begin{equation}
e^{\phi X_3} = \exp\Bigg\{ 
    \phi  \begin{pmatrix}
0 & -1 & 0 \\
1 & 0 & 0 \\
0 & 0 & 0 
\end{pmatrix}\Bigg\} =
\begin{pmatrix}
\cos\phi & -\sin\phi & 0 \\
\sin\phi & \cos\phi & 0 \\
0 & 0 & 1 \end{pmatrix} \,.
\end{equation}
Tako vidimo da zaista svaki element ove jednoparametarske podgrupe
od \SO{3} možemo dobiti eksponencijacijom generatora.
Nadalje, u skladu s Eulerovim teoremom iz mehanike\footnote{Svaki pomak krutog
tijela kod kojeg jedna točka ostaje nepomična je ekvivalentan \emph{jednoj}
rotaciji oko fiksne osi koja prolazi kroz tu točku.} svaka \SO{3} rotacija 
pripada nekoj jednoparametarskoj podgrupi
 (čine je sve rotacije oko te iste osi), što onda znači da se
svi elementi grupe \SO{3} mogu se dobiti eksponencijacijom generatora.
Mogućih osi rotacije ima beskonačno pa tako i geratora ima beskonačno
i pitanje je kako ih odrediti.
Kako se vidi iz (\ref{eq:defXi}) konkretan oblik generatora ovisi
o parametrizaciji grupnog prostora. 
Mogli bismo recimo pokušati konstruirati opću rotaciju kao kompoziciju tri
 Eulerove rotacije i onda deriviranjem po Eulerovim kutovima dobiti
 generatore. No, ima i lakši put koji će olakšati traženje 
 generatora drugih Lievih grupa koje se pojavljuju u fizici\footnote{Recimo
     usput i da bi pristup preko Eulerovih
     bio  problematičan jer su one singularne oko jedinice.}.

Oslonit ćemo se na definiciju \SO{3} kao grupe svih 
3$\times$3 matrica $R$ sa svojstvom  $RR^{T}=1$ i $\det R=1$.
Rotacije za infinitezimalni kut imat će oblik  $R(\epsilon)=1+\epsilon X$,
gdje je $X$ jedan od generatora. Uvjet ortogonalnosti je sada
\begin{equation}
 RR^{T}=(1+\epsilon X)(1+\epsilon 
   X^{T}) = 1+\epsilon (X+X^{T})+0(\epsilon^2) = 1 \,,
\end{equation}
što znači da je $X^\mathsf{T}=-X$ odnosno $X$ je antisimetrična 3$\times$3 matrica.
Obratno, ako je $X$ antisimetrična, njena eksponencijacija $R = e^X$ daje ortogonalnu
matricu jer je
\begin{equation}
  R R^\mathsf{T} = e^X (e^X)^\mathsf{T} = e^X e^{X^\mathsf{T}}
  = e^X e^{-X}
  = e^{X-X} = 1 \,,
\end{equation}
gdje je jedini netrivijalni korak predzadnji. Naime, vidi dodatak \ref{sec:expmat},
$e^{A} e^{B} = e^{A+B}$ samo ukoliko matrice $A$ i $B$ komutiraju što je ovdje
srećom trivijalno slučaj.
Zahvaljujući općenitoj relaciji $\det e^{X} = e^{\textrm{\scriptsize Tr} X}$,
vidi dodatak \ref{sec:expmat}, te činjenici da antisimetrične matrice imaju
nule na glavnoj dijagonali, uvjet specijalnosti determinante $\det R = 1$ je
zadovoljen automatski.
Tako smo pokazali da skup $\calA$ svih antisimetričnih 3$\times$3 matrica
generira grupu \SO{3}\footnote{Pažljivi čitaoc će možda u ovom automatskom
    zadovoljenju uvjeta $\det R =1$ vidjeti kontradikciju:
 Refleksije su isto ortogonalne matrice,
pa bi i njihovi generatori trebali biti antisimetrični, no njihova determinanta
je -1. Stvar je u tome da refleksije nije moguće generirati kompozicijom
infinitezimalnih transformacija tj. one nemaju generatore. O tome će još biti
govora kasnije.\label{fus:refleksija}
}.

Skup generatora $\calA$ ima i dodatna svojstva. Kao prvo, on je
vektorski prostor nad poljem $\mathbb{R}$ jer za svaka dva vektora
$X_1, X_2\in\calA$ i svaka dva broja $\alpha, \beta\in\mathbb{R}$ 
$(\alpha X_1 + \beta X_2)$ je isto antisimetrična matrica, a time i
element $\calA$. Dimenzija od $\calA$ je 3 jer je najopćenititiji
oblik $3\times 3$ antisimetrične matrice
\begin{equation}
    \begin{pmatrix}
        0 &  a  &  b \\
       -a &  0  &  c \\
       -b & -c  &  0
   \end{pmatrix}  \qquad   a, b, c \in \mathbb{R} \,.
\end{equation}
Jednakost dimenzija vektorskog prostora generatora $\calA$ i grupe \SO{3} koju
oni generiraju naravno nije slučajna obzirom da eksponencijacijom
generatora trebamo moći dobiti skoro sve elemente grupe, a u najmanju ruku
barem sve elemente u nekoj okolini jedinice.

Trodimenzionalni vektorski prostor ima tročlanu bazu i u ovom slučaju je
uobičajeno kao bazu izabrati generatore jednoparametarskih podgrupa rotacija oko
$x$, $y$ i $z$ osi. Ovaj treći smo već odredili u (\ref{eq:x3so3}), a kompletna
baza je
\begin{equation}
X_1=
\begin{pmatrix}
0 & 0 & 0 \\ 
0 & 0 &-1 \\
0 & 1 & 0
\end{pmatrix}  \quad
X_2=
\begin{pmatrix}
0 & 0 & 1 \\ 
0 & 0 & 0 \\
-1& 0 & 0
\end{pmatrix}  \quad
X_3=
\begin{pmatrix}
0 & -1 & 0 \\ 
1& 0 & 0 \\
0 & 0 & 0
\end{pmatrix} \,,
\label{eq:SO3generators}
\end{equation}
pa je $e^{\phi \vec{X}\cdot\unitn}$ onda općeniti element grupe \SO{3} koji
predstavlja rotaciju oko osi $\unitn$ za kut $\phi$.

Vektorski prostor sa svojom dodatnom operacijom množenja
skalarima iz polja $\mathbb{R}$ je općenito znatno bogatija struktura od grupe (koja
ima samo svoju binarnu operaciju). To znači da o generatorima "znamo više" i
lakše je proučavati njih i onda pomoću eksponencijacije vidjeti reperkusije tih
spoznaja na samu grupu.
To je dodatno pojačano još jednim njihovim važnim svojstvom.
Neka su $X,Y\in\calA$. Definirajmo njihov \emph{komutator} 
\begin{equation}
    [X, Y] \equiv X Y - Y X \,.
    \label{eq:defkomutator}
\end{equation}
Komutator je također $3\times 3$ matrica koja je štoviše također antisimetrična
jer
\begin{equation}
 [X,Y]^\mathsf{T} = (XY-YX)^\mathsf{T} = Y^\mathsf{T} X^\mathsf{T} - X^\mathsf{T} Y^\mathsf{T}
 = YX-XY = -[X,Y] \,.
\end{equation}
To znači da je i komutator $[X,Y]\in\calA$.
Dakle, $\calA$ je zatvoren ne samo obzirom na linearne kombinacije već
i obzirom na komutatore svojih elemenata. Time je on još složenija matematička
struktura od vektorskog prostora koja se naziva  \emph{Lieva algebra}.
Načinimo kratki odmak od proučavanja samo matričnih grupa i
definirajmo Lievu algebru nešto općenitije.
\begin{definicija}[Lieva algebra]
Lieva algebra $\calA$ je vektorski prostor na kojem je definiran 
Liev produkt dvaju elemenata $[X,Y]$ (ne mora biti komutator) sa svojstvima

1) zatvorenost: $[X,Y]\in\calA \quad \forall X,Y\in\calA$

2) distributivnost: $[\alpha X + \beta Y, Z]=\alpha[X,Z]+\beta[Y,Z]$
$\quad \alpha,\beta \in \mathbb{R} $

3) antisimetrija: $[X,Y]=-[Y,X]$

4) Jacobijev identitet: $[X, [Y, Z]]+[Y, [Z, X]]+[Z, [X, Y]]=0$
\end{definicija}
Za vektorske prostore matrica, gdje je Liev produkt definiran kao
komutator (\ref{eq:defkomutator}), svojstva 2--4 su automatski ispunjena.
Ovo poopćenje od matričnih grupa smo napravili samo zato da kao
spomenemo da zapravo o nikakvom poopćenju nema govora.
Naime, kako smo rekli u fusnoti na stranici \pageref{fus:nematricne}, nematrične Lieve grupe
su egzotične, ali postoje. No, zahvaljujući sljedećem Adovom teoremu
nematrične (konačno-dimenzionalne) Lieve algebre ne postoje.
\begin{teorem}[Ado]
 Svaka konačno-dimenzionalna apstraktna Lieva algebra je izomorfna nekoj
 Lievoj algebri konačno-dimenzionalnih matrica s komutatorom kao Lievim produktom. \emph{(Bez
 dokaza.)}
\end{teorem}
Dakle, ograničavajući se na Lieve grupe \emph{matrica} ne gubimo mnogo
na općenitosti jer sve Lieve algebre koje ćemo sresti u ovoj knjizi su
konačno-dimenzionalne\footnote{Istina, u fizici nekad nalazimo i primjenu beskonačno-dimenzionalnih
algebri za koje teorem ne vrijedi. Jedan primjer je tzv. Virasorova algebra važna
u teoriji superstruna.}.
Lieve algebre se obično označavaju isto kao i pripadajuće Lieve grupe, ali malim gotičkim slovima.
Dakle, $\calA = \soAlg{3}$.

Komutatori elemenata baze Lieve algebre $X_i, i=1,2,\ldots, \textrm{dim}(\calA)$ se
kao i svi ostali elementi od $\calA$ naravno mogu prikazati kao linearna kombinacija baze, dakle
sebe samih: 
\begin{equation}
 [X_i, X_j]= \sum_k C_{ij}^{k} X_k \,,  \qquad i,j=1,2,\ldots, \textrm{dim}(\calA) \,.
 \label{eq:defstrukturne}
\end{equation}
Realni brojevi $C_{ij}^{k}$ koji se ovdje pojavljuju nazivaju se \emph{strukturne konstante} grupe.
Uočite da je (\ref{eq:defstrukturne}) vrlo netrivijalna nelinearna relacija između
generatora koju će morati zadovoljavati sve njihove reprezentacije.  Naime, cijelo ovo
izlaganje dosad koristilo je $3\times 3$ matrice za definiciju grupe \SO{3} i njene
algebre \soAlg{3}. To je istovremeno i definicija te grupe i reprezentacija te grupe 
na 3D euklidskom prostoru.
Međutim, slično kao i kod konačnih grupa, Lieve grupe imaju i
reprezentacije na vektorskim prostorima drugih dimenzionalnosti, što je od velike
važnosti u primjeni teorije grupa na kvantnomehaničke sustave. I tu će opet biti od interesa
identificirati sve ireducibilne reprezentacije neke grupe. Koliko ireducibilnih
reprezentacija očekujemo? Ako bismo se oslonili na fundamentalni rezultat iz teorije
konačnih grupa da ireducibilnih reprezentacija ima isto koliko i klasa konjugacije,
vidi odjeljak \ref{sec:ortogonalnost}, onda bismo zaključili da \SO{3} ima beskonačno
ireducibilnih reprezentacija (jer se uz malo geometrijskog razmišljanja lako uvjerite
da pojedinu klasu konjugacije čine rotacije oko bilo koje osi za konkretni kut $\phi$).
I premda je takvo zaključivanje nekorektno jer navedena jednakost broja ireducibilnih
reprezentacija i klasa konjugacije \emph{ne vrijedi} za Lieve grupe, zaključak jest
točan --- Lieve grupe tipično imaju beskonačno ireducibilnih reprezentacija.
Jedna od lako uočljivih razlika prema konačnim grupama je u tome da premda
\SO{3} ima neprebrojivo beskonačno klasa konjugacije, vidjet ćemo da ima samo prebrojivo
beskonačno ireducibilnih reprezentacija.
Bez obzira, očito je da nećemo moći eksplicitno konstruirati sve te repreprezentacije
metodom nadopunjavanja tablice karaktera iz odjeljka \ref{sec:karakteri},
nego apstraktnijim zaključivanjem u kojem će
relacija (\ref{eq:defstrukturne}), koju fizičari često zovu "algebra grupe," imati
centralnu ulogu, kako ćemo vidjeti u sljedećim poglavljima.
Kad smo već kod terminologije, recimo i to da je fizičarima često interes usredotočen
samo na bazu Lieve algebre, a ne i na ostatak vektorskog prostora, pa će u žargonu
reći da tri matrice iz (\ref{eq:SO3generators}) "čine algebru" ove grupe.


\begin{primjer}[strukturne konstante od \SO{3}]
Eksplicitnim računom lako se uvjerimo da je
 \begin{align}
     [X_i,X_j]& =0 \quad\text{za}\quad i=j \,,  \\
     [X_1,X_2]& = X_3 \,, \\
     [X_2,X_3]& = X_1  \,, \\
     [X_3,X_1]& = X_2 \,,
 \end{align}
tj. da je
\begin{align}
 C_{ij}^{k}& = 0 \quad\text{ako su bilo koja dva indeksa ista} \,, \\
 C_{12}^3  & = C_{23}^{1}=C_{31}^{2}=1 \,, \\
 C_{21}^3  & = C_{32}^{1}=C_{13}^{2}=-1 \,, \\
 \end{align}
pa pomoću Levi-Civita tenzora
komutacijske relacije algebre \soAlg{3} možemo zapisati u obliku
\begin{equation}
 [X_i, X_j]=\epsilon_{ijk} X_k  \,,
  \label{eq:algebraso3}
\end{equation}
odnosno strukturne konstante grupe \SO{3} su $C_{ij}^{k} = \epsilon_{ijk}$.
\end{primjer}


Lieva algebra $\calA'$ je \emph{homomorfna} Lievoj algebri $\calA$ ako postoji 
matrica $S:\calA\to\calA'$ takva da je
\begin{displaymath}
       [S(X), S(Y)]=S([X,Y]) \quad \forall X, Y \in\calA \,.
\end{displaymath}
Ako je $S$ još i bijekcija $\calA$ i $\calA'$ su \emph{izomorfne}. Dakle,
važno je da preslikavanje  bude konzistentno s operacijom komutatora.

\begin{primjer}[Lieva algebra grupe \SU{2} tj. \suAlg{2}]
    \SU{2} je grupa svih unitarnih $2\times 2$ matrica jedinične determinante.
    Identičnim zaključivanjem kao za \SO{3}, samo uz zamjenu traspozicije
    hermitskom konjugacijom $X^\mathsf{T} \to X^\mathsf{\dagger}$ lako
    zaključujemo da algebru \suAlg{2} čine sve
    antihermitske\footnote{$A$ je antihermitska ako je $A^\dagger=-A$} 
    2$\times$2 matrice s tragom nula (ovdje zadovoljavanje uvjeta jedinične
    determinante nije automatsko). Kao bazu ove algebre uzimamo
\begin{equation}
     \{ -i\frac{\sigma_1}{2},  -i\frac{\sigma_2}{2},  -i\frac{\sigma_3}{2} \} \,,
\end{equation}
gdje su $\sigma_{1,2,3}$ tri Paulijeve matrice
\begin{equation}
\sigma_1=\left( \begin{array}{cc} 0 &  1 \\ 1 & 0 \end{array} \right) \,,
\quad
\sigma_2=\left( \begin{array}{cc} 0 & -i \\ i & 0 \end{array} \right) \,,
\quad
\sigma_3=\left( \begin{array}{cc} 1 &  0 \\ 0 &-1 \end{array} \right) \,.
\label{eq:PaulijeveMatrice}
\end{equation}
Ova tri generatora zadovoljavaju identične komutacijske relacije kao i matrice
\soAlg{3} algebre
\begin{displaymath}
 \left[ -i\frac{\sigma_1}{2}, -i\frac{\sigma_2}{2} \right] =
 -i\frac{\sigma_3}{2} \qquad \text{itd.}
\end{displaymath}
pa je pridruživanje $X_i \to -i \sigma_i/2$  izomorfizam i
\soAlg{3}=\suAlg{2}.

Važno je ovdje uočiti da premda su elementi matrica iz \suAlg{2} općenito kompleksni,
\suAlg{2} je \emph{realna} Lieva algebra, dakle algebra nad poljem $\mathbb{R}$. 
(Linearna kombinacija $\sigma_1 + \sigma_2$ je antihermitska i time pripada \suAlg{2},
dok $\sigma_1 + i \sigma_2$ to nije!)

Zanimljivo je pitanje što izomorfizam algebri znači za odgovarajuće grupe tj.
jesu li možda onda i \SO{3} i \SU{2} izomorfne. O tome će biti riječi u sljedećem poglavlju.
\end{primjer}

Pri analizi reprezentacija Lievih grupa od koristi će biti
tzv. Casimirovi operatori.
\begin{definicija}[Casimirov operator]
Ako je skup $\{X_i, i=1,2, ... \}$ baza Lieve algebre onda se polinom
u $X_i$ koji komutira sa svim elementima te algebre naziva 
\emph{Casimirov operator}.
\end{definicija}
Posebno su zanimljivi kvadratični Casimirovi operatori.
\begin{primjer}[Kvadratični Casimirov operator za \soAlg{3} i \suAlg{2}]
 Eksplicitnim računom se uvjerimo da je 
\begin{equation}
X_{1}^2 + X_{2}^2 + X_{3}^2 = -2\cdot \Eins \,,
\end{equation}
    za \soAlg{3} i
\begin{equation}
    \left(\frac{-i}{2}\right)^2
    \big(\sigma_{1}^2 + \sigma_{2}^2 + \sigma_{3}^2\big) = -\frac{3}{4} \cdot \Eins \,,
\end{equation}
    za \suAlg{2}.
\end{primjer}
Schurova lema, koja vrijedi i za Lieve grupe, traži da Casimirov operator 
bude proporcionalan jediničnom i ispostavlja se da je koeficijent proporcionalnosti
zgodan za označavanje ireducibilnih reprezentacija kako ćemo vidjeti u sljedećem poglavlju.



\section{Veza Lievih grupa i Lievih algebri}

Vidjeli smo da u slučaju grupe \SO{3} 
\emph{svaki} element grupe možemo prikazati kao eksponencijal nekog
elementa njene Lieve algebre \soAlg{3}.
Pitanje je vrijedi li to lijepo svojstvo za sve Lieve grupe.
Kako smo već dali naslutiti na nekoliko mjesta upotrijebom riječi "skoro",
ne vrijedi sasvim. U ovom ćemo odjeljku, uglavnom
bez dokaza, iskazati i pomoću primjera ilustrirati tvrdnje koje 
pobliže oslikavaju vezu između Lievih grupa i njihovih algebri.
Za većinu primjena u fizici i u ostatku knjige, uglavnom ćemo
se fokusirati na algebre i reprezentacije algebri, tako da (razmjerno
zahtjevno) gradivo ovog odjeljka nije nužno za razumijevanje sljedećih
poglavlja.

Prvo je potrebno uvesti neke pojmove koji opisuju topološka
svojstva grupe.
\begin{definicija}[Povezanost]
Lieva grupa je \emph{povezana} ako njen grupni prostor ne možemo
rastaviti na disjunktne komponente tj. ako se svake dvije točke 
mogu povezati linijom čije sve točke pripadaju grupnom prostoru.
(Ovo je intuitivna "fizičarska" definicija. Prava definicija uključuje napredne
matematičke ideje iz topologije.)
\label{def:povezanost}
\end{definicija}
Podskup kojeg čine svi elementi grupe koji se
kontinuiranom linijom u grupnoj mnogostrukosti mogu povezati s
jediničnim elementom nazivamo \emph{komponenta povezanosti jedinice}.
Ukoliko je grupa povezana komponenta povezanosti jedinice je naravno
jednaka cijeloj grupi. Ukoliko grupa nije povezana, komponenta povezanosti
jedinice je prava podgrupa cijele grupe. \emph{Dokaz}: Pretpostavimo
suprotno tj. da komponenta povezanosti jedinice nije podgrupa. Kako je
jedinični element po definiciji u toj komponenti te kako je asocijativnost
nasljeđena od cijele grupe to bi značilo ili da postoje njena dva elementa čiji
umnožak nije u komponenti povezanosti jedinice ili neki element čiji inverz nije u 
toj komponenti.
Promotrimo sada dva elementa $a$ i $b$ koji jesu, a čiji umnožak $ab$ nije u komponenti
povezanosti jedinice, te promotrimo trajektoriju $g(t)$, $t\in[0,1]$,
definiranu tako da je $g(0)=a$, a $g(1)=e$. Trajektorija dakle
kontinuirano povezuje $a$ s jediničnim elementom $e$.
Pomičući se kontinuirano po toj trajektoriji prema jedinici
umnožak $g(t)b$ će cijelo vrijeme ostati izvan komponente povezanosti jedinice
zbog odvojenosti njegovog dijela grupnog prostora i kontinuiranosti
funkcije kompozicije (umnožak $g(t)b$ ne može "preskočiti" sa svoje odvojene
komponente na komponentu jedinice). No kad dođemo do jediničnog elementa
umnožak je $g(1)b = eb = b$ što po pretpostavci jest element komponente jedinice
i imamo kontradikciju. Na sličan način se do kontradikcije dođe u slučaju inverza.\qed

Eksponencijacijom generatora grupe \SO{3} dolazimo do konačnih rotacija
$\exp(\phi \vec{X}\cdot\unitn)$ trajektorijom koja ide od jediničnog
elementa $\phi=0$ kontinuiranom putanjom kroz grupni prostor, kompozicijom rotacija za
infinitezimalne kuteve. Kako je eksponencijalna funkcija kontinuirana
funkcija svojih argumenata (čak i kad su argumenti matrice), te kako
je determinanta također kontinuirana funkcija, u slučaju grupe \O{3},
za čije elemente smo vidjeli da imaju determinantu ili +1 ili -1,
jasno je da eksponencijacijom algebre možemo dobiti (a u slučaju \O{3}
i dobivamo) samo elemente s determinantom +1, dakle prave rotacije.
Matrice koje imaju determinantu -1 nekad se 
nazivaju \emph{neprave} rotacije i pripadaju drugoj komponenti povezanosti.

Neprave rotacije se mogu na jedinstven
način prikazati kao umnožak običnih rotacija iz \SO{3} i operatora inverzije
\begin{equation}
I = \begin{pmatrix}
-1 & 0 & 0 \\ 
0  &-1 & 0 \\
0  & 0 & -1
\end{pmatrix} \,.
\end{equation}
Naime, uzmemo li proizvoljnu nepravu rotaciju $\tilde{R}$ tada
je zahvaljujući Binet-Cauchyjevom teoremu determinanta matrice
$I \tilde{R}$ svakako +1 pa je ta matrica prava rotacija $I\tilde{R} = R$
i onda je $\tilde{R} = I R$. Tako je cijeli taj skup (nije podgrupa!)
kojeg čine neprave rotacije zapravo jednak umnošku $I\SO{3}$ i vidimo da
se cijela ortogonalna grupa sastoji od točno dvije disjunktne komponente
\begin{equation}
    \O{3} = \SO{3} + I\SO{3}\,,
\end{equation}
koje su, promatrane kao dijelovi grupnog prostora, topološki identične.
Zanimljivo pitanje točnog izgleda ovog grupnog prostora raspravit ćemo malo
kasnije u ovom poglavlju.


Iz gornje diskusije, odnosno imajući u vidu kontinuiranost funkcije
eksponencijacije, jasno da najbolje čemu se možemo nadati u
slučaju općenite Lieve grupe je da
eksponencijacijom njene algebre dobijemo komponentu povezanosti
jedinice. No je li barem to uvijek moguće?
Kako smo pokazali, svakoj Lievoj grupi jednoznačno pripada neka Lieva algebra
konstrukcijom kao u (\ref{eq:defXi}). Možemo li, obratno, svakom
elementu $g$  komponente povezanosti jedinice pridružiti jedinstveni
element $X$ algebre takav da je $g = e^{X}$?

Prije nego damo odgovor na to pitanje, skrenimo pažnju na to da je
povezivanje elemenata algebre i elemenata grupe exponencijacijom
(odnosno u drugom smjeru inverznom funkcijom logaritma) samo dio
posla. Potrebno je pokazati i da je binarna grupna operacija potpuno
određena operacijama s odgovarajućim elementima algebre. Kako
dakle izračunati $e^X e^Y$? Imajuči u vidu definiciju eksponencijacije
to je
\begin{equation}
   e^X e^Y = \left(\sum_{k=0}^{\infty} \frac{X^k}{k!}\right)
             \left(\sum_{n=0}^{\infty} \frac{Y^n}{n!}\right)
    \,,
\end{equation}
i nije odmah jasno da se desna strana može dobiti eksponencijacijom nekog
elementa algebre, osim u jednostavnom slučaju Abelove grupe kad je 
$[X, Y]=0$ (vidi zadatak \ref{zad:abelovaalgebra}) pa se članovi
gornjih suma mogu isto kao kod eksponencijacije običnih brojeva
iskombinirati u $\sum (X+Y)^{n}/n! = \exp(X+Y)$. Za općenite
nekomutirajuće grupe to nije slučaj, nego vrijedi važan
rezultat teorije Lievih grupa
\begin{teorem}[Baker-Campbell-Hausdorff]
    \[ e^X e^Y = e^Z \,, \]
  gdje je 
  \[ Z = X + Y + \text{red višestrukih komutatora $X$ i $Y$.} \]
\end{teorem}
Prvi članovi BCH formule su
\begin{align}
    Z& = X + Y + \frac{1}{2}[X, Y] + \frac{1}{12}[X, [X, Y]] 
       - \frac{1}{12}[Y, [X, Y]] \nonumber \\
     &   - \frac{1}{24}[X, [Y, [X, Y]]] + \frac{1}{720}[Y, [Y, [Y, [X, Y]]]] 
         + \cdots \,,
\end{align}
i ključna netrivijalnost je da su \emph{svi} članovi reda dati preko
ovakvih višestrukih komutatora pa je jasno da je $Z$ element Lieve algebre.
(Podsjetimo se da je u Lievoj algebri definirano zbrajanje elemenata $X+Y$ i njihov
 komutator $[X, Y]$, ali ne i množenje\footnote{Ako gledamo matrične
    Lieve algebre množenje zapravo jest definirano, ali algebra općenito nije zatvorena
    na to množenje. Npr. umnožak dvije antisimetrične matrice iz \soAlg{3} 
    općenito \emph{nije} antisimetrična matrica.} $X Y$.)
BCH red konvergira u nekoj okolini jediničnog elementa (ne nužno infinitezimalnoj)
i u toj okolini je grupa potpuno i jedinstveno određena algebrom.
Eksponencijacija povezuje elemente grupe i algebre, a BCH formula
operacije u algebri (zbrajanje i komutator) s grupnom operacijom (množenje).
Dokaz i razmatranje radijusa konvergencije BCH formule
obično zahtijeva napredne matematičke
pojmove. Relativno pristupačan algebarski dokaz može se pronaći
u \cite{Stilwell:2008}.

Za veliku kategoriju Lievih grupa vrijedi da se svi elementi iz 
komponente povezanosti jedinice mogu prikazati u obliku
$e^{X}$ gdje je $X$ element
Lieve algebre. Dovoljan uvjet je da grupa ima svojstvo \emph{kompaktnosti}.
\begin{definicija}[Kompaktnost]
Lieva grupa je \emph{kompaktna} ako njeni parametri variraju po zatvorenim intervalima.
(Ovo je intuitivna "fizičarska" definicija. Prava definicija uključuje napredne
matematičke ideje iz topologije.)
\label{def:kompaktnost}
\end{definicija}
Mnoge grupe koje će nas interesirati, poput
\SO{n} i \SU{n} su kompaktne, jer njihovi parametri tipično variraju
po intervalima poput $\phi \in [0, 2\pi)$. Iznimka je
grupa translacija, čiji parametri variraju po intervalu $(-\infty,
\infty)$ i grupa Lorentzovih transformacija, čiji parametar
potiska varira $v \in [0, c)$, gdje $c$ nije uključen i stoga
je interval otvoren i nekompaktan\footnote{Radi
    kompletnosti spomenimo da ako Lieva grupa nije kompaktna, 
    svejedno se elementi iz komponente
povezanosti jedinice mogu prikazati kao konačan umnožak eksponencijala
$e^{X_1} e^{X_2}\cdots e^{X_n}$.
Treba razlikovati situaciju gdje se svaki element
grupe (ili njenog podskupa) može dobiti eksponencijacijom (exp
je surjektivna) i situaciju gdje se on može se dobiti na jedinstven način 
(exp je i injektivna).
Injektivnost je zahtjevnije svojstvo. 
Treba uočiti da se algebra grupe \SO{2} preslikava na grupu neinjektivno,
pa nijedna grupa koja
je sadrži kao podgrupu, kao \SO{3}, \SU{2} etc., neće biti injektivno pokrivena
exponencijacijom. Surjektivnost je lakše postići.
Za to je dovoljna kompaktnost,
a može i jednostruka povezanost.}.


Dakle, Lieva algebra skoro potpuno određuje barem komponentu povezanosti
jediničnog elementa Lieve grupe koju generira eksponecijacijom.
Međutim, primjer grupa \SO{3} i \SO{2} koje su obje povezane i koje
imaju istu (izomorfnu) algebru, ali ipak nisu izomorfne, pokazuje
da neka svojstva grupe nisu određena algebrom, tj. da "skoro" iz
prošle rečenice ipak nije "potpuno."
Riječ je o globalnim topološkim svojstvima grupe i
da bismo precizno opisali vezu između Lievih grupa s istom algebrom, treba
nam još jedan pojam iz topologije.
\begin{definicija}[Jednostavna (jednostruka) povezanost]
  Neka je G povezana grupa (ako nije, možemo promatrati samo komponentu
povezanosti jedinice). Promotrimo skup svih zatvorenih krivulja u grupnoj 
mnogostrukosti. Podijelimo skup  na klase ekvivalencije koje čine 
krivulje koje se mogu \emph{kontinuirano} deformirati jedna u drugu.
Broj takvih klasa zovemo \emph{povezanost} grupe G. Ako postoji samo
jedna klasa kažemo da je grupa \emph{jednostavno} ili \emph{jednostruko}
povezana.
\end{definicija}

\begin{primjer}[\SO{2}]
Vidjeli smo da je grupna
mnogostrukost grupe \SO{2} kružnica.
Za zatvorene krivulje promjena kuta $\phi$ duž krivulje je $2n\pi$,
$n=0,\pm 1, \pm 2, \ldots$. Krivulje s različitim $n$ pripadaju
različitim klasama povezanosti jer je nemoguće kontinuiranim deformacijama
pretvoriti krivulju $n$ puta "namotanu" oko kružnice u onu $m$ puta namotanu,
ako je $n \neq m$. Obzirom na beskonačni skup klasa povezanosti,
kažemo da je $\SO{2}$ je beskonačno povezana.

\centerline{\includegraphics[scale=1.0]{pics/homotopija.eps}}
\end{primjer}
Na ovom skupu klasa krivulja može se prirodno
definirati zbrajanje. Kao reprezentante klasa uzmimo
krivulje koje počnu i završe u nekoj konkretnoj \emph{baznoj} točki, recimo $\phi=0$.
Uzmemo li dvije zatvorene krivulje, njihov zbroj definiramo kao krivulju koja se dobije tako da 
prvo po jednoj krivulji idemo od bazne točke do bazne točke, pa onda
bez "završavanja" nastavimo tako po drugoj i završimo u baznoj točki.
Obzirom na takvo zbrajanje (klasa) krivulja, ovaj skup čini grupu
poznatu pod imenom \emph{fundamentalna grupa} ili \emph{prva grupa homotopija} $\pi_1$. 
Ta grupa je temeljno topološko obilježje svake grupe. Prema gornjem
primjeru vidimo da je $\pi_1\left(\SO{2} \right) = (\mathbb{Z}, +)$.

\begin{primjer}[\SO{3}]
Svaki element grupe \SO{3} se može na jedinstven način definirati
smjerom osi rotacije i iznosom kuta rotacije pa se grupna mnogostrukost
može prikazati kao puna lopta promjera $\pi$ s identificiranim nasuprotnim
točkama njene površine:

\centerline{\includegraphics[scale=0.8]{pics/so3mnogostrukost.eps}}

Položaj točke u lopti dan je u sfernom koordinatnom sustavu kao
$(r, \theta, \phi)$. Kutovi $\theta$ i $\phi$ definiraju usmjerenje
osi rotacije, a udaljenost $r \le \pi$ točke od ishodišta definira kut rotacije.
Svaka rotacija je u pozitivnom smjeru. Rotacije oko neke osi za 
kuteve $(\pi, 2\pi)$ se dobiju rotacijom oko
suprotno usmjerene osi. Identifikacija nasuprotnih točaka je posljedica
činjenice da je su rotacije za $\pi$ oko suprotno usmjerenih osi
identične pa tek uz takvu identifikaciju imamo ispravnu bijekciju
između lopte (grupnog prostora) i \SO{3} grupe rotacija. 

Za promatranje
klasa krivulja kao baznu točku možemo uzeti središte lopte. Sve krivulje
koje ostaju u unutrašnjosti lopte se mogu kontinuirano deformirati jedna
u drugu pa pripadaju istoj klasi. Da bi dobili novu klasu promotrimo
krivulju koja dolazi do površine u točki $A$ i onda se nastavlja u unutrašnjost
od antipodne točke $A'$. Naglasimo da je krivulja neprekinuta zahvaljujući
identičnosti $A'=A$.
Kontinuirane deformacije ove krivulje će uvijek
zadržati svojstvo prolaska površinskom točkom (kako se $A$ miče, $A'$ se
miče tako da ostane antipodna) i krivulja se ne može deformirati u krivulje
iz prve klase koje su cijele u unutrašnjosti lopte. Dakle, dobili smo
drugu klasu. Ukoliko sad promotrimo krivulje koje prolaze dvama različitim površinskim
točkama $A$ i $B$, u nadi da ćemo možda dobiti novu klasu, vidimo da je takve
krivulje moguće deformirati do situacije da se točke stope i krivulja potpuno
ubaci u unutrašnjost lopte, kako je prikazano na slici.

\centerline{\includegraphics[scale=0.8]{pics/dvostruka_povezanost_so3.eps}}

Tako te krivulje ne čine novu nego pripadaju prvoj klasi.
Krivulja kroz tri površinske točke će se istim postupkom moći deformirati u 
krivulju kroz jednu točku i tako dalje. Dakle, postoje točno dvije klase
krivulja i kažemo da je  \SO{3} \emph{dvostruko povezana}.
Njena prva grupa homotopija je time\footnote{Običaj je grupu $(\{+1, -1\}, \cdot)$
    zvati $\mathbb{Z}_2$ premda bi prema našoj nomenklaturi iz prvog dijela
    knjige konzistentnije bilo zvati je $\mathrm{C}_2$, dok je $\mathbb{Z}_2$
    zapravo $\{0, 1\}$ uz operaciju zbrajanja modulo 2, što se onda prirodno
    generalizira na veće grupe $\mathbb{Z}_n$. No, u svjetlu činjenice da su
    sve grupe reda dva ionako izomorfne, to nije
    prebitno.}
    $\pi_1\left(\SO{3} \right) = \mathbb{Z}_{2} = (\{+1, -1\}, \cdot)$.
\end{primjer}

\begin{primjer}[\SU{2}]
Grupna mnogostrukost od \SU{2} je 3-sfera tj. generalizacija uobičajene
sfere (2-sfere) na četverodimenzionalni prostor. (Vidi vježbe za ovo.)
Može se pokazati da je svaka $n$-sfera s $n>1$ jednostavno povezana.
\secret{Hamermesh, p.320, stereografskom projekcijom se pokazuje
da je $S^n$ bez jedne točke homeomorfan $\mathbb{R}^n$. \emph{``You
cannot lasso a sphere''}}
\end{primjer}

Ako postoji homomorfizam s povezane Lieve grupe G na povezanu Lievu
grupu H s \emph{diskretnom} jezgrom K onda kažemo da grupa G 
\emph{pokriva} grupu H onoliko puta koliko elemenata ima K.
(Prisjetite se teorema \ref{th:izomorfizam} o izomorfizmu.)
Također, Lieve algebre tih grupa su izomorfne.

\begin{primjer}[\SO{3} i \SU{2}]
\SO{3} i \SU{2} su homomorfne. Sam homomorfizam ćemo konstruirati na 
vježbama gdje ćemo vidjeti da je on 2-1 s \SU{2} na \SO{3} tj. jezgra
K ima dva elementa. Dakle \SU{2} pokriva \SO{3} dva puta.
\end{primjer}

\begin{teorem}
Među grupama koje pokrivaju povezanu Lievu grupu G, postoji jedinstvena
grupa koja je jednostavno povezana --- \emph{univerzalna grupa pokrivanja}.
Broj pokrivanja jednak je povezanosti od G. \emph{(Bez dokaza)}
\end{teorem}

Npr. \SU{2} je univerzalna grupa pokrivanja za \SO{3}. Prema
teoremu o izomorfizmu  \SU{2}/$\{1,-1\}$=\SO{3}.\\[1ex]

\centerline{\includegraphics[scale=1.0]{pics/so3pokrivanje.eps}}

Općenita situacija je\\[1ex]

\centerline{\includegraphics[scale=1.0]{pics/ucg.eps}}

gdje je UCG/$K_i$=G$_i$. Pronalaženjem svih diskretnih invarijantnih
podgrupa od UCG možemo naći sve grupe njoj lokalno izomorfne.


\section{Primjeri Lievih grupa važnih za fiziku}
\label{sec:primjeriLie}

\begin{enumerate}
\item \textbf{Opća linearna grupa}

$\GL{n, \mathbb{C}}$ --- skup svih $n\times n$ regularnih ($\det M \neq 0$)
kompleksnih matrica

Kako je svaka matrica zadana s $n^2$ nezavisnih kompleksnih brojeva, ova
grupa ima $2 n^2$ realnih parametara. Uvjet regularnosti nije ograničenje
koje smanjuje broj parametara, jer je samo riječ o zahtjevu da determinanta,
koja je izraz koji uključuje tih $2 n^2$ parametara bude \emph{različita} od nule.

\begin{equation}
\det M = f(a_1, a_2 , \dots, a_{2n}) \neq 0
\end{equation}

Podgrupa ove grupe je grupa $\GL{n, \mathbb{R}}$ koja očito ima samo
$n^2$ parametara.

\item \textbf{Specijalna linearna grupa}

\begin{equation}
\SL{n, \mathbb{C}} = \{ M\in \GL{n,\mathbb{C}} \; | \; \det M = 1\}
\end{equation}

Ovdje je na svaku matricu postavljen dodatni uvjet
\begin{equation}
\det M = f(a_1, a_2 , \dots, a_{2n}) = 1 \;,
\label{eq:SL}
\end{equation}
koji predstavlja jednu kompleksnu, tj. dvije realne jednadžbe koje
se mogu iskoristiti za eliminaciju dvaju parametera. Tako ova grupa
ima $2 n^2 - 2$ parametra.

Podgrupa ove grupe je grupa $\SL{n, \mathbb{R}}$ koja ima 
$n^2 - 1$ parametar. (Jednadžba (\ref{eq:SL}) je sad samo jedna
realna jednadžba, a ne dvije.)

\item \textbf{Unitarna grupa}

\begin{equation}
U(n) = \{ M\in \GL{n,\mathbb{C}} \; | \; M M^{\dagger} = 1\}
\end{equation}

Prebrojavanje nezavisnih parametara za ovu grupu može se izvesti
na više načina. Uvjet $M M^\dagger = 1$ se može napisati izraženo
preko komponenti matrica kao:
\begin{equation}
\sum_{j=1}^{n} M_{ij} M_{kj}^* = \delta_{ik}\;,
\label{eq:unitaritycondition}
\end{equation}
gdje je iskorišteno $M^{\dagger}_{jk} = M^{*}_{kj}$.
Jednadžba (\ref{eq:unitaritycondition}) predstavlja $n^2$ kompleksnih
jednadžbi ali sve one nisu nezavisne. Promotrimo prvo $n$ jednadžbi
određenih uvjetom $i=k$ (dakle gledamo dijagonalu te matrične jednadžbe):
\begin{equation}
 \sum_j M_{ij} M^{*}_{ij} = \sum_j |M_{ij}|^2 = 1
\label{eq:diagonalcondition}
\end{equation}
To je $n$ realnih jednadžbi koje se mogu upotrijebiti za eliminiranje
$n$ parametara. Dalje možemo gledati jednadžbe određene uvjetom
$i < k$ (dakle gledamo trokut iznad dijagonale matrične jednadžbe).
Te su jednadžbe kompleksne i ima ih $n(n-1)/2$ (broj elemenata u 
spomenutom trokutu). Sve ove jednadžbe su neovisne pa se mogu
iskoristiti za eliminranje $2 \cdot n(n-1)/2 = n(n-1)$ parametara.
Preostaju jednadžbe za $i >k$ (donji trokut matrice), ali kompleksnom
konjugacijom odgovarajućih jednadžbi
\begin{equation}
\sum_{j=1}^{n} M_{ij} M_{kj}^* = 0\;, \qquad i>k
\end{equation}
dobijemo
\begin{equation}
\sum_{j=1}^{n} M_{ij}^* M_{kj}  = \sum_{j=1}^{n} = M_{kj} M_{ij}^* = 0\;, \qquad i>k
\end{equation}
pa uz preimenovanje indeksa $i \leftrightarrow k$
\begin{equation}
\sum_{j=1}^{n} =  M_{ij} M_{kj}^* = 0\;, \qquad k>i
\end{equation}
vidimo da su ove jednadžbe ekvivalentne ovima iz gornjeg trokuta tj. nisu
nezavisne.
Znači sve skupa možemo eliminirati $n + n(n-1) = n^2$ parametara, pa ih
ostane $2n^2 - n^2 = n^2$ što je broj parametara unitarne grupe.
(Drugi način prebrojavanja je da se iskoristi da su retci matrice ortonormirani
vektori. Uvjet normalizacije daje $n$ realnih jednadžbi, a uvjet
ortonogonalnosti $\binom{n}{2}$ kompleksnih, gdje se treba uvjeriti
da odgovarajući zahtjevi na stupce nisu nezavisni od ovih na retke.)

Važno svojstvo unitarnih matrica je da, ukoliko ih interpretiramo kao
operatore nad kompleksnim vektorskim prostorima ($\vec{x} \to M\vec{x}$), 
one čuvaju skalarni produkt
\begin{align}
  (x, y)& = \sum_{i=1}^n x_{i}^* y_i  \longrightarrow
   \sum_{ijk} M^{*}_{ij}x^{*}_j M_{ik}y_{k} \nonumber \\
 & = \text{uvrštavanjem
(\ref{eq:unitaritycondition})} = \sum_{kj} \delta_{kj} x^{*}_j y_k = (x, y)
\label{eq:productinvariance}
\end{align}
Lako je pokazati (D.Z.) da se ovo može uzeti kao alternativna definicija
unitarne grupe tj. da se unitarne matrice mogu definirati kao one koje
čuvaju ovaj skalarni produkt, a onda je svojstvo $M^{\dagger} M = 1$, koje
smo ovdje uzeli kao definiciono, samo posljedica.

\item \textbf{Specijalna unitarna grupa}

\begin{equation}
\SU{n} = \{ M\in U(n) \; | \; \det M  = 1\}
\end{equation}

Za prebrojavanje parametara treba prvo uočiti da je za sve unitarne
matrice determinanta ograničena na apsolutnu vrijednost 1. To slijedi
primjenom Binet-Cauchyjevog teorema na definiciju $M M^{\dagger} = 1$
što daje $|\det M|^2 = 1$ odnostno $\det M = e^{i \phi}$, 
$\phi\in [0, 2\pi)$.
Dodatni uvjet za specijalne unitarne matrice $\det M = 1$ je onda
samo jedna realna jednadžba $\phi = 0$ pa specijalna unitarna grupa
ima točno $n^2 - 1$ parametar.

\item \textbf{Ortogonalna grupa}

\begin{equation}
O(n, \mathbb{C}) = \{ M\in \GL{n,\mathbb{C}} \; | \; M M^{\mathrm{T}} = 1\}
\end{equation}

Kod prebrojavanja uvjeta, jedina razlika obzirom na unitarne matrice
je da umjesto ($i=k$) jednadžbi (\ref{eq:diagonalcondition}) 
koje odgovaraju dijagonali matrične jednadžbe sada imamo
\begin{equation}
 \sum_j M_{ij} M_{ij} = \sum_j M_{ij}^2 = 1
\end{equation}
što su kompleksne jednadžbe pa možemo eliminirati sve skupa
$2n + n(n-1)$ parametara i ostaje ih samo $n(n-1)$.

U fizici se najčešće susrećemo s grupom ortogonalnih \emph{realnih} matrica
\begin{equation}
O(n) \equiv O(n, \mathbb{R}) = \{ M\in \GL{n,\mathbb{R}} \; | \; M M^{\mathrm{T}} = 1\}
\end{equation}
koja ima $n(n-1)/2$ parametara. (Uvjerite se u to.) Ova grupa čuva
kvadratnu formu $\sum_i x_i y_i$ (skalarni produkt na realnom
vektorskom prostoru) što se može upotrijebiti kao alternativna definicija.

\item \textbf{Specijalna ortogonalna grupa}

\begin{equation}
\SO{n, \mathbb{C}} = \{ M\in O(n, \mathbb{C}) \; | \; \det M  = 1\} \;,
\end{equation}
i odgovarajuća realna grupe $\SO{n}$ imaju isti broj parametara kao
$O(n, \mathbb{C})$, odnosno $O(n)$. Naime, uvjet ortogonalnosti
$M M^{\mathrm{T}} = 1$ opet uz primjenu Binet-Cauchyjevog teorema vodi
na $(\det M)^2 = 1$, odnosno
na zaključak da ortogonalne matrice imaju determinantu $\det M = \pm 1$,
pa ograničenje na $\det M = 1$ ne smanjuje dimenziju parametarskog prostora.

\item \textbf{Pseudo-unitarna grupa}

Čine je $n\times n$ matrice
\begin{equation}
U(p, q) = \{ M\in \GL{n,\mathbb{C}} \; | \; M^{\dagger} g M = g\} \;,
\end{equation}
gdje je $p+q=n$ i gdje je $g$ dijagonalna matrica oblika
\begin{equation}
  g = \mathrm{diag}(\underbrace{1, 1, \dots, 1}_{p \times},
\underbrace{-1, -1, \dots, -1}_{q \times}) \;.
\label{eq:metricg}
\end{equation}

Ova grupa ima isti broj parametara kao i $U(n)$, te
čuva kvadratnu formu oblika
\begin{equation}
 \sum_{i=1}^{p} x_{i}^* y_{i} - \sum_{i=p+1}^{p+q=n} x_{i}^* y_i 
\end{equation}
koja nije pozitivno definitna pa nije skalarni produkt u smislu
definicije \ref{def:skalarniprodukt}.


\item \textbf{Pseudo-ortogonalna grupa}

\begin{equation}
O(p, q) = \{ M\in \GL{n,\mathbb{R}} \; | \; M^{\mathrm{T}} g M = g \} \;,
\end{equation}
gdje je $p+q=n$ i gdje je $g$ dijagonalna matrica iz (\ref{eq:metricg}).
Ove matrice čuvaju kvadratnu formu oblika
\begin{equation}
 \sum_{i=1}^{p} x_{i} y_{i} - \sum_{i=p+1}^{p+q=n} x_{i} y_i  \;.
\end{equation}
Najpoznatija grupa ove vrste je grupa Lorentzovih transformacija  $O(1,3)$
(vidi odjeljak \ref{sec:lorentz}).

Specijalnu pseudo-unitarnu grupu $\SU{p,q}$ odnosno specijalnu pseudo-ortogonalnu
grupu $\SO{p,q}$ dobivamo ako se u $U(p,q)$ odnosno $O(p, q)$
ograničimo na matrice s $\det M = 1$.

\end{enumerate}

\subsection{Topološka svojstva Lievih grupa$^*$}

\begin{itemize}
\item $\GL{n, \mathbb{C}}$ je očito nekompaktna (svi elementi matrica
slobodno poprimaju vrijednosti iz skupa $(-\infty, \infty)$ i povezana
(kontinuiranim promjenama elemenata svaku matricu možemo pretvoriti u
jediničnu).

\item $\GL{n, \mathbb{R}}$ je isto nekompaktna. Što se tiče povezanosti,
treba uočiti da je determinanta kontinuirana funkcija elemenata matrice
čija je vrijednost realni broj iz $(-\infty, 0) \cup (0, \infty)$
(zahtjev postojanja inverza isključuje nulu). To znači da kontinuiranim
promjenama parametara ne možemo matrice s negativnim determinantama
pretvoriti u jediničnu i ova grupa ima dvije odvojene komponente povezanosti.

\item Na sličan način možemo zaključiti da grupa $O(n)$, gdje je
determinanta $\pm 1$, isto ima dvije komponenete povezanosti, s time
da je ova grupa kompaktna --- parametri su kutevi rotacija koji poprimaju
vrijednosti iz kompaktnih skupova poput $[0, 2\pi\equiv0)$.
Kad elemente grupe promatramo kao transformacije prostora, elementi
s determinantom $+1$ su čiste rotacije koje se kontinuirano, smanjivanjem
parametra kuta rotacije do nule, mogu povezati s jediničnom transformacijom.
Elementi s determinantom $-1$, osim rotacije uključuju i refleksije pa se
ne mogu kontinuirano povezati s jedinicom.  \label{pag:detO3}

\item $U(n)$ i $\SU{n}$ su kompaktne povezane grupe, gdje je $\SU{n}$ još i
jednostavno povezana.

\item $O(p, q)$ je nekompaktna grupa s četiri komponente povezanosti
što za konkretan primjer grupe $O(1,3)$ pokazujemo u odjeljku \ref{sec:lorentz}.

\end{itemize}

\subsection*{Zadaci za vježbe}

\begin{enumerate}[label=\arabic{chapter}.\arabic*.]

\item \label{zad:O3oSO3} Uvjerite se da je kvocijentna grupa $\O{3}/\SO{3} = \mathrm{C}_{2}$.

\item \label{zad:LeviCivitaProperties} Pokažite da Levi-Civita tenzor ima slijedeća svojstva:
\begin{align*}
\tag{a}\epsilon_{ijk}\epsilon_{imn}&=\delta_{jm}\delta_{kn}-\delta_{jn}\delta_{km}\\
\tag{b}\epsilon_{ijk}\epsilon_{ijm}&=2\delta_{km} \\
\tag{c}\epsilon_{ijk}\epsilon_{ijk}&=6 \\
\tag{d}\epsilon_{ijk}a_j b_k &= (\vec{a}\times\vec{b})_i  \\
\tag{e}\frac{1}{3!}\epsilon_{lmn} \epsilon_{ijs} A_{li} A_{mj} A_{ns} &= \det A
\end{align*}

\item Uporabom svojstava Levi-Civita tenzora pokažite da je
za vektore $\vec{a}$, $\vec{b}$ i \vec{c}
\begin{displaymath}
    \vec{a}\times(\vec{b}\times\vec{c})=(\vec{a}\cdot\vec{c})\vec{b}
 -(\vec{a}\cdot\vec{b})\vec{c}
\end{displaymath}
\secret{Za slične stvari vidi Evett, Am. J. Phys \textbf{34} (1966) 503.}

\item Pokažite da Paulijeve matrice imaju slijedeća svojstva:
\begin{align*}
\tag{a} \sigma_{i}^2 &= 1 \\
\tag{b} \sigma_{i}^\dagger &= \sigma_i \\
\tag{c} \det \sigma_i &= -1 \\
\tag{d} \Tr \sigma_i &=0 \\
\tag{e} [\sigma_i, \sigma_j] &= 2 i \epsilon_{ijk} \sigma_k \\
\tag{f} \{\sigma_i, \sigma_j\}\equiv \sigma_i\sigma_j + \sigma_j \sigma_i &= 2
\delta_{ij} 1 \\
\tag{g} \Tr (\sigma_i \sigma_j) &= 2\delta_{ij} \\
\tag{h} \sigma_i \sigma_j &= \delta_{ij} 1 + i \epsilon_{ijk}\sigma_k\\
\tag{i} e^{-\frac{i}{2}\vec{\sigma}\cdot\unitn \theta} &=
\cos \frac{\theta}{2}-i\vec{\sigma}\cdot\unitn \sin\frac{\theta}{2} \quad\in \SU{2}
\end{align*}

\item \label{zad:abelovaalgebra} Za Abelovu grupu vrijedi $g_1 g_2 g_{1}^{-1} g_{2}^{-1} = e$,
    gdje se objekt $g_1 g_2 g_{1}^{-1} g_{2}^{-1}$ naziva \emph{komutator} elemenata grupe.
    Ako je $g_1$ generiran elementom algebre $g_1 = e^{s X}$, a $g_2 = e^{t Y}$, gdje su
    $s$ i $t$ realni parametri, pokažite da je
\begin{equation}
\frac{\partial^2}{\partial s \, \partial t} \bigg|_{s=t=0} \big( \exp(sX) \exp(tY)
\exp(-sX) \exp(-tY) \big) = [X, Y] \,,
\end{equation}
i time da je algebra $\calA$ Abelove grupe trivijalna $[X, Y] = 0$, za svake $X, Y \in \calA$.

\item Provjerite eksplicitno BCH formulu do kubičnog člana.

\item Pokažite da je grupa \SU{2} homomorfna grupi \SO{3} i da je homomorfizam
       2 na 1 (dvama elementima iz \SU{2} je pridružen jedan element iz \SO{3}).

\item Pokažite da je grupna mnogostrukost grupe \SU{2} hipersfera u
 četverodimenzionalnom prostoru (tzv. \emph{3-sfera}) definirana
 jednadžbom 
\begin{displaymath}
x^2+y^2+r^2+s^2=1 \;.
\end{displaymath}

\item Pokažite da je $(\mathbb{R}, +)$ 
 univerzalna grupa pokrivanja za grupu \SO{2}.

\item Pokažite da matrice
\begin{equation}
 M(\theta) = \begin{pmatrix}
\cosh\theta & \sinh\theta  \\
\sinh\theta & \cosh\theta
\end{pmatrix}
\end{equation}
djelujući na vektore $(x, y)$ čuvaju formu $x^2 - y^2$, te da 
je $\det M(\theta) = 1$, tako da $M(\theta)$ tvore grupu
$\SO{1,1}$.
\end{enumerate}
